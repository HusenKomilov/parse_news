{
    "source": "kun.uz",
    "posts": [
        {
            "title": "Xorazmda uch qavatli savdo do‘konida yong‘in chiqdi",
            "url": "https://kun.uz/news/2025/05/11/xorazmda-uch-qavatli-savdo-dokonida-yongin-chiqdi",
            "published_at": "",
            "content": "Xorazm viloyati Favqulodda vaziyatlar boshqarmasi Hazorasp tumanida sodir bo‘lgan yong‘in yuzasidan ma’lumot berdi.Qayd etilishicha, 17 aprel kuni soat 16:04 da Xorazm viloyati FVBga Hazorasp tumani «Temirchi maskan» MFYda joylashgan uch qavatli savdo do‘konida yong‘in yuz berayotgani to‘g‘risida xabar kelib tushgan.Shunga ko‘ra, yong‘in-qutqaruv ekipajlari soat 16:11 da yong‘in joyiga yetib borgan, soat 16:39 da yong‘in o‘rab olingan va soat 17:10 da o‘chirilgan.Yong‘in natijasida savdo do‘konning 280 metr kvadrat maydonda tomi, shifti, ichki qismi va jihozlari yonib, zararlangan. Tezkor harakatlar natijasida savdo do‘konining 200 metr kvadrat maydoni yong‘indan saqlab qolingan.«Yong‘in sababi va zarari aniqlanmoqda. Hodisa oqibatida tan jarohati olgan va vafot etganlar qayd etilmadi», — deyiladi xabarda.Ta’kidlanishicha, yong‘in bartaraf etilgan 5 ta yong‘in-qutqaruv ekipaji va ikkita yordamchi suv tashish texnikasi jalb etilgan. Voqea joyiga viloyat va tuman FVB rahbar xodimlari yetib borgan.Avvalroq Toshkentda yong‘in chiqqan uyda ikki yigit pichoqlangani ma’lum bo‘lgan edi.",
            "category": "O‘zbekiston ",
            "image_url": [],
            "type": "gazeta"
        },
        {
            "title": "Parlamentda ko‘pchilik bloki tuzildi. Endi muxolifat ham paydo bo‘ladimi?",
            "url": "https://kun.uz/news/2025/05/11/parlamentda-kopchilik-bloki-tuzildi-endi-muxolifat-ham-paydo-boladimi",
            "published_at": "",
            "content": "Oliy Majlis Qonunchilik palatasida eng ko‘p o‘ringa ega ikki fraksiya – Liberal-demokratik partiya va “Milliy tiklanish” demokratik partiyasi birlashib, “Taraqqiyot bloki”ni tuzdi. Bu bilan parlamentda rasman ko‘pchilik shakllandi. Shunga o‘xshash blok 20 yil oldin ham tuzilgandi.\n\n\n\n\n\n\n\n\n        {Yii::t(}\n    O'tkazib yuborish 6s\nO'tkazib yuborish\n\nAvvaliga O‘zbekiston parlamentini qisqa tariflasak. Oliy Majlis ikki palatadan iborat. Yuqori palata – Senat, 65 senatordan iborat. Quyi palata – Qonunchilik palatasida jami 150 deputat bor. U yoki bu hujjat qonun shaklida kuchga kirishi uchun uni Qonunchilik palatasi qabul qilishi, Senat ma’qullashi va prezident imzolashi kerak.Ayrim istisnolarni inobatga olmaganda, aksariyat qonunlar qabul qilingan deb hisoblanishi uchun deputatlarning ko‘pchiligi (50 foiz + 1 nafar) uni yoqlab ovoz berishi kerak. Bu – 150 deputatdan iborat palatada 76 ta o‘rinni olgan partiya ko‘pchilik bo‘lishini anglatadi. Ayni paytda O‘zLiDeP 64 ta o‘ringa ega, ya’ni shu paytgacha parlamentda ko‘pchilikni tashkil etuvchi guruh yo‘q edi. Yetakchi partiyaning son jihatdan ikkinchi o‘rindagi “Milliy tiklanish” bilan blok tuzishi natijasida, 93 deputatdan iborat bu blok ko‘pchilikni tashkil etmoqda.Xo‘sh, bunday blok O‘zbekiston tarixida birinchi marta tuzilyaptimi? Yo‘q, Oliy Majlis tarixida shunga o‘xshash blok avval ham tuzilgan.2005 yil fevral oyida O‘zbekiston tarixida birinchi marta uchta partiya ishtirokidagi “Demokratik kuchlar bloki” tuzilgan edi. B uchta partiya – O‘zLiDeP, “Fidokorlar” milliy-demokratik partiyasi va “Adolat” sotsial-demokratik partiyasi edi. Bu blokning g‘alati tomoni shunda ediki, mafkurasiga ko‘ra teskari partiyalar bitta blokka birlashgan edi. O‘zLiDeP – iqtisodiy o‘ng va siyosiy qadriyatlarga ko‘ra so‘l partiya, “Adolat” – klassik so‘l partiya, “Fidokorlar” – to‘liq o‘ng partiya edi.Bugungi blokdagi ikki partiya – O‘zLiDeP va “Milliy tiklanish” o‘ng partiyalar hisoblanadi. “Milliy tiklanish” – klassik o‘ng qanot partiya bo‘lsa, O‘zLiDeP iqtisodiy masalalarda o‘ng, siyosiy masalalarda esa markaz yoki so‘lroq pozitsiyani egallaydi. Qolaversa, bu ikki partiyaning ittifoqchiligi bugun boshlangani yo‘q: ular oxirgi prezidentlik saylovida yagona nomzodni ilgari surdi.20 yil oldingi blok tuzilgan paytda, O‘zbekiston g‘arbga ancha yaqinlashgan, ichki siyosatda demokratik islohotlarni ko‘rsatishga urinayotgan davlat edi. 2005 yilning fevralida bir nechta maqsadlar bilan tuzilgan blok, may oyiga borib, Andijon voqealaridan keyin o‘zining siyosiy g‘oyasini, ahamiyatini yo‘qotadi. O‘zbekistonda boshqa, juda qattiqqo‘l siyosiy kayfiyat hukm sura boshlaydi.O‘zbekiston qonunchiligida yuqorida aytligan “parlament ko‘pchiligi”dan tashqari, “parlament muxolifati” tushunchasi ham bor. Biron bir partiya ko‘p o‘rin olsa, yoki bir qancha fraksiyalar birlashib ko‘pchilik o‘rinni tashkil qiladigan blok tuzsa, bu “parlament ko‘pchiligi”ni tashkil qilgan bo‘ladi. Ayni paytda, qolgan partiyalarda o‘zini muxolifat deb e’lon qilib, reglamentda muxolifat uchun kafolatlangan qo‘shimcha huquqlarni olish imkoniyati bor. Muxolifatda har bir qonunchilik loyihasiga qarshi o‘zining loyihasini kiritish, yalpi majlis bayonnomalariga o‘z pozitsiyasini kiritish huquqi bo‘ladi.O‘tgan safar, ya’ni 2005 yilda O‘zbekiston uchun tashqi dunyo ko‘z o‘ngida ma’lum siyosiy imitatsiyalar muhim bo‘lgan bo‘lsa, bugungi O‘zbekiston uchun ichki dinamika, ichki islohotlar masalasi muhimroq bo‘lishi kerak.Siyosatshunoslikda “ijtimoiy amortizatorlar” degan tushuncha bor. Avtomobil amortizatori kabi, ijtimoiy amortizatorlar jamiyatni va davlatni qattiq zarbalardan saqlashi, himoya qilishi kerak. Avtomobil yo‘lida chuqurlik yoki toshlar bo‘lsa, amortizator zarbani o‘ziga oladi va ulovga uning ta’sirini kamaytirib beradi. Ijtimoiy amortizatorlar ham jamiyatdagi yashirincha va oshkora noroziliklarni ilg‘ashi, ularni yechish uchun chora-tadbirlar ko‘rishi kerak. O‘zbekiston Konstitutsiyasiga ko‘ra, mana shunday ijtimoiy amortizatorlar sifatida parlament, partiyalar, OAV, fuqarolik jamiyati va boshqa institutlar ishlashi zarur.Hozirgi davr – muqobilliklar davri. Agar jamiyat, odamlar davlat institutlariga ishonmasa, muqobil institutlar izlay boshlaydi. Davlat va uning institutlariga murojaat qilishdan to‘xtaydi. Natijada, davlat va uning institutlari odamlar uchun legitimlik markazi, ishonsa va suyansa bo‘ladigan institutlar sifatida ko‘rilmaydi. Bunday holatda 3–5 yil ichida inqirozli siyosiy vaziyat yuz berish ehtimoli oshadi.Parlament xalq uchun, jamiyat uchun g‘oyalar, qarashlar va siyosiy legitimlik markazi bo‘lishi kerak. Odamlar prezidentga va parlamentga to‘liq ishonishi va o‘z muammolari bilan murojaat qilishlari kerak. Birinchi ma’muriyat davrida hukumatda parlamentga nisbatan ishonchsizlik bor edi: parlament kuchaysa, ijro hokimiyati uchun muammo bo‘ladi degan. Biroq bu to‘liq noto‘g‘ri qarash edi. Rivojlangan demokratik davlatlarda ham parlament va ijroiya hokimiyati, parlament va prezidentlik hokimiyati o‘rtasida ziddiyatlar juda kam kuzatiladi. Hammasi siyosiy madaniyatga bog‘liq.Parlament va siyosiy partiyalar – jamiyatning muammolarini eng samarali kanallashtiradigan institut, milliy tafakkur markazi bo‘lishi lozim. Kuchli parlament – kuchli davlatni, kuchli prezidentlik institutini anglatadi. Va bunday hamohanglik, bunday hamkorlikni shakllantirish – murakkab bo‘lmagan siyosiy san’at deb qaralishi zarur.Bugun O‘zbekistonga kuchli parlament kerak. Va Qonunchilik palatasida ko‘pchilikni tashkil qiladigan “Taraqqiyot bloki” tuzilishi o‘z o‘rnida parlamentimizdagi siyosiy raqobatni, siyosiy jo‘shqinlikni kuchaytirishi lozim.Kamoliddin Rabbimov,\r\nsiyosatshunos",
            "category": "O‘zbekiston ",
            "image_url": [],
            "type": "gazeta"
        },
        {
            "title": "Buxoro va Xorazmni bog‘lovchi yo‘lni chigirtkalar bosdi",
            "url": "https://kun.uz/news/2025/05/11/buxoro-va-xorazmni-boglovchi-yolni-chigirtkalar-bosdi",
            "published_at": "",
            "content": "Ijtimoiy tarmoqlarda Buxoro va Xorazm viloyatlarini bog‘lovchi A380-avtomobil yo‘lida chigirtkalar to‘dasi yurgani aks etgan video tarqaldi.O‘simlik karantini va himoyasi agentligining bildirishicha, mazkur hududda saksovul bukri chigirtkasi to‘dasi aniqlangan. Ularni o‘z vaqtida talafotsiz bartaraf etish maqsadida Buxoro viloyatining Chigirtka va tut parvonasiga qarshi kurash xizmati ikkita otryadga bo‘lingan holda 4509 gektar maydonda kimyoviy ishlovlar olib borgan.Favqulodda vaziyatlar vazirligi ushbu hududlarda 15 ta maxsus texnika yordamida kimyoviy ishlovlar berilgani, hozirda vaziyat to‘liq nazoratga olinganini ma’lum qildi.Buxoro viloyatining Gazli massivi, Romitan, Qorako‘l, Jondor tumanlari alohida nazorat ostiga olingan va ularda ham kuzatuv-monitoring ishlari davom etmoqda.10 may holatiga ko‘ra, respublika bo‘yicha 472 ming 739 gektar maydonda kuzatuv olib borilgan. Monitoring natijasida 267 ming 267 gektar maydonda zararli chigirtka tarqalgani aniqlangan. Shundan 244 ming 530 gektarda kimyoviy ishlovlar o‘tkazilgan.«Alohida qayd etib o‘tamiz, saksovul bukri chigirtkasi qishloq xo‘jaligi ekinlariga zarar yetkazmaydi. Hududlardagi tezkor shtablar tomonidan murojaatlar o‘rganilib, aniqlangan o‘choqlar qisqa fursatlarda bartaraf etilyapti», – deyiladi O‘KHA xabarida.Iqlimshunos Erkin Abdulahatov bu o‘tgan yildagi kabi Gazli shaharchasi atrofidagi marokash chigirtka bosqini kabi juda xavfli hisoblanmasligini, shunga qaramay, bu chigirtkalar tarqalish xavfi oldini olish kerakligini ta’kidlagan.O‘simlik karantini va himoyasi agentligi fuqarolardan zararli chigirtka tarqalgan maydonlar to‘g‘risida 1288 yoki 71 202 10 00 raqamlariga murojaat qilishlni so‘ramoqda.Bundan tashqari, tashkilotning barcha rasmiy sahifalarida Hududiy chigirtka va tut parvonasiga qarshi kurash xizmati rahbarlari va bosh agronomlarning telefon raqamlari ko‘rsatib o‘tilgan. Xizmatlar va kimyoviy vositalar mutlaqo bepul, deyiladi xabarda.",
            "category": "O‘zbekiston ",
            "image_url": [
                "https://storage.kun.uz/source/11/qaBPF2TSk13cSWvcJz7rE56krD6PBZwg.jpg"
            ],
            "type": "gazeta"
        },
        {
            "title": "Samarqanddagi uyda gaz portlashi qurbonlari soni oshdi",
            "url": "https://kun.uz/news/2025/05/11/samarqanddagi-uyda-gaz-portlashi-qurbonlari-oshdi",
            "published_at": "",
            "content": "Samarqanddagi uylarning birida sodir bo‘lgan gaz portlashi oqibatida vafot etganlar soni 7 kishiga yetdi. Bu haqda Milliy telekanalining «Millar» dasturida ma’lum qilindi.Samarqand shahrining «Bog‘isaroy» MFY, Spitamen ko‘chasida joylashgan uylarning birida gaz portlashi 8 maydan 9 mayga o‘tar kechasi sodir bo‘lgandi. Portlash natijasida hosil bo‘lgan kinetik zarbadan uyning temir-beton konstruksiyalari qulashi oqibatida, 1, 2, 3-qavatlari va yerto‘la qismi zararlangan. Yong‘in sodir bo‘lmagan.Yong‘in-qutqaruv ekipajlari voqea joyiga yetib borib, baxtsiz hodisa oqibatlarini bartaraf etishga kirishgan. Olib borilgan harakatlar natijasida vayronalar ostidan dastlab 6 nafar fuqaroning jasadi topilgandi. 9 may kuni xonadon vayronalari ostidan yettinchi murda ham olib chiqildi.Ayni paytda holat yuzasidan dastlabki tergovoldi surishtiruv ishlari olib borilmoqda.Hodisa sabablari va oqibatlari bo‘yicha rasmiy ma’lumot berilmagan.Kun.uz manbasi ma’lumotiga ko‘ra, qurbonlarning barchasi bir oila a’zolari bo‘lgan, oila a’zolaridan hech kim tirik qolmagan. Manbaga ko‘ra, ushbu xonadonga qo‘shni hududda olib borilayotgan qurilish ishlari vaqtida gaz trubasi teshilgan, natijada gaz sizib, portlash ro‘y bergan uy yerto‘lasida to‘planib qolgan.",
            "category": "O‘zbekiston ",
            "image_url": [
                "https://storage.kun.uz/source/11/ZDezT6zMD4XINHAHy3JhsxjCEfUh0ToU.jpg"
            ],
            "type": "gazeta"
        },
        {
            "title": "Andijon viloyati hokimligi Shuhrat Abdurahmonov 15 yoshli qizni zo‘rlagani aytilgan xabarga munosabat bildirdi",
            "url": "https://kun.uz/news/2025/05/11/andijon-viloyati-hokimligi-shuhrat-abdurahmonov-15-yoshli-qizni-zorlagani-aytilgan-xabarga-munosabat-bildirdi",
            "published_at": "",
            "content": "Andijon viloyati hokimligi matbuot xizmati Shuhrat Abdurahmonov voyaga yetmagan qizga nisbatan jinsiy zo‘ravonlik sodir etgani aytilgan xabarga raddiya berdi.Hokimlik 9 may kuni bloger Ulug‘bek Ashur YouTube sahifasida «Andijon viloyati hokimi haqidagi kompromat bor gapmi yoki tuzoqmi?» sarlavhasi bilan e’lon qilingan videoga munosabat bildirib, videoda viloyat rahbari Shuhrat Abdurahmonovga nisbatan «og‘ir va asossiz ayblovlar» keltirilganini bildirgan.Videoda «andijonlik bir yigitda viloyat hokimining katta bir jinoyati haqida dalil borligi, unga ko‘ra, hokim bir ayol va uning 15 yoshli qiziga xonadon olib bergani, ayolni ishga ham joylagani, ammo uning qizini bir necha bor zo‘rlagani» haqida gap ketadi.«Fuqaro ma’lumotiga asoslangan, hech qanday dalilga ega bo‘lmagan bunday postlar shaxs sha’ni, qadr-qimmati va nufuziga ochiqdan-ochiq tajovuzdir», — deyiladi hokimlik raddiyasida.Ijtimoiy tarmoqlardagi tuhmat va haqoratlarga asos bo‘layotgan manbalar shubhali va noqonuniy ekani, bu holatga huquqiy baho berilishi qo‘shimcha qilingan.«Ayni paytda Andijon viloyati hokimligi tomonidan ushbu asossiz ma’lumotlarni tarqatganlar va jamoatchilik ongida noto‘g‘ri fikr uyg‘otishga uringan shaxslar yuzasidan tegishli huquqni muhofaza qiluvchi organlarga murojaat qilingan. Qonunga muvofiq ravishda ularga nisbatan jazo choralari qo‘llanadi», — deyiladi xabarda.Hokimlik jamoatchilikdan faqat rasmiy va ishonchli manbalarga tayanishni, ig‘vogarona ma’lumotlarga uchmaslikni so‘ragan.Eslatib o‘tamiz, 2023 yil aprel oyida tarmoqlarda Shuhrat Abdurahmonovga tegishli ekani taxmin qilingan intim video tarqalgandi. O‘shanda viloyat hokimligi video bo‘yicha prokuraturaga shikoyat arizasi yuborilganini bildirgan, videoni tarqatganlarni aniqlash va ularga chora ko‘rish bo‘yicha ishlar boshlangandi.",
            "category": "O‘zbekiston ",
            "image_url": [
                "https://storage.kun.uz/source/11/18Xh7QLtuATUoNBXQ6f11kv6pBTCCnr3.jpg"
            ],
            "type": "gazeta"
        },
        {
            "title": "Samarqandda AYoQShda sodir bo‘lgan portlash qurbonlari soni ortdi",
            "url": "https://kun.uz/news/2025/05/11/samarqandda-ayoqshda-sodir-bolgan-portlash-qurbonlari-soni-ortdi",
            "published_at": "",
            "content": "Samarqand viloyati Kattaqo‘rg‘on tumanidagi avtomobillarga yoqilg‘i quyish shoxobchasida sodir bo‘lgan portlash qurbonlari soni 3 kishiga yetdi. Milliy telekanalida xabar berilishicha, shifoxonaga yotqizilgan yana bir kishi 9 may kuni vafot etgan.«Holat 7 may kuni 15:06 atrofida Qo‘shtepa mahallasida joylashgan AYoQSh hovlisida sodir bo‘lgan. Hajmi 10 kub metr bo‘lgan 2 dona yoqilg‘i saqlovchi sig‘imda (solyarka) «ZIL» avtomashinasiga yoqilg‘i quyish vaqtida chaqnash yuz bergan.Oqibatda jami 3 kishi vafot etgan. Ular shoxobcha rahbari, operatori va yuk mashinasi haydovchisi bo‘lgan», deyiladi xabarda.Viloyat IIB matbuot kotibi Hamidullo Sag‘dullayevning ma’lum qilishicha, hodisa yuzasidan Jinoyat kodeksining 259-moddasi (Yong‘in xavfsizligi qoidalarini buzish) ikkinchi qismi bilan jinoyat ishi qo‘zg‘atilgan bo‘lib, dastlabki tergov harakatlari olib borilmoqda.",
            "category": "O‘zbekiston ",
            "image_url": [
                "https://storage.kun.uz/source/11/Nd7HUmi33VnoX8GlSMgEuPUvdT4y6g3o.jpg"
            ],
            "type": "gazeta"
        },
        {
            "title": "Qirg‘izistondagi zilzila kuchi vodiy viloyatlarida ham sezildi",
            "url": "https://kun.uz/news/2025/05/11/qirgizistondagi-zilzila-kuchi-vodiy-viloyatlarida-ham-sezildi",
            "published_at": "",
            "content": "11 may kuni Qirg‘izistonda sodir bo‘lgan zilzila kuchi O‘zbekistonda sezildi, deb xabar bermoqda FVV Seysmoprognostik monitoring respublika markazi.Yer silkinishi Toshkent vaqti bilan 03:03 da ro‘y bergan. Uning koordinatalari: 41,08 gradus shimoliy kenglik; 72,35 gradus sharqiy uzunlik. Magnituda – 3,1. Chuqurlik – 5 km. Episentr – Toshkentdan 263 km janubi-sharqda.Andijon va Namangan viloyatlarida sezilish kuchi:",
            "category": "O‘zbekiston ",
            "image_url": [],
            "type": "gazeta"
        },
        {
            "title": "Hafta boshida havo harorati 40 darajagacha ko‘tariladi",
            "url": "https://kun.uz/news/2025/05/10/hafta-boshida-havo-harorati-40-darajagacha-kotariladi",
            "published_at": "",
            "content": "«O‘zgidromet» 12-14 may kunlari kutilayotgan ob-havo haqida ma’lumot berdi.Qoraqalpog‘iston Respublikasi, Xorazm viloyatiHavo bir oz bulutli bo‘ladi, yog‘ingarchilik kutilmaydi. Shamol sharqdan 7-12 m/sek tezlikda esadi, 12-13 mayda ba’zi joylarda 13-18 m/sek gacha kuchayishi, ayrim joylarda chang-to‘zonlar bilan kuzatilishi mumkin.Harorat 12-13 mayda kechasi +17...+22 daraja, kunduzi +34...+39 daraja, 14 mayda kechasi +20...+25 daraja, kunduzi +35...+40 daraja bo‘ladi.Buxoro va Navoiy viloyatlariHavo bir oz bulutli bo‘ladi, yog‘ingarchilik kutilmaydi. Shamol sharqdan 7-12 m/sek tezlikda esadi, 12 mayda ba’zi joylarda 13-18 m/sek gacha kuchayishi, ayrim joylarda chang-to‘zonlar bilan kuzatilishi mumkin.Harorat 12 mayda kechasi +15...+20 daraja, kunduzi +34...+39 daraja, 13-14 mayda kechasi +18...+23 daraja, kunduzi +35...+40 daraja bo‘ladi.Toshkent, Sirdaryo, Jizzax, Samarqand viloyatlariHavo bir oz bulutli bo‘ladi, yog‘ingarchilik kutilmaydi. Shamol sharqdan 7-12 m/sek tezlikda esadi, 12 mayda ba’zi joylarda 13-18 m/sek gacha kuchayishi, ayrim joylarda chang-to‘zonlar bilan kuzatilishi mumkin.Harorat 12 mayda kechasi +15...+20 daraja, kunduzi +32...+37 daraja, 13-14 mayda kechasi +17...+22 daraja, kunduzi +34...+39 daraja bo‘ladi.Qashqadaryo, Surxondaryo viloyatlariHavo bir oz bulutli bo‘ladi, yog‘ingarchilik kutilmaydi. Shamol sharqdan 7-12 m/sek tezlikda esadi. Harorat 12-13 mayda kechasi +18...+23 daraja, kunduzi +35...+40 daraja, 14 mayda kechasi +20...+25 daraja, kunduzi +37...+42 daraja bo‘ladi.Andijon, Namangan, Farg‘ona viloyatlariHavo bir oz bulutli bo‘ladi, yog‘ingarchilik kutilmaydi. Shamol sharqdan 5-10 m/sek tezlikda esadi. Harorat kechasi +15...+20 daraja, 12 mayda kunduzi +30...+35 daraja, 13-14 mayda +32...+37 daraja bo‘ladi.Respublikaning tog‘li hududlariHavo bir oz bulutli bo‘ladi, 12-13 mayda ba’zi joylarda qisqa muddatli yomg‘ir yog‘adi, momaqaldiroq kuzatilishi mumkin. 14 mayda yog‘ingarchilik kutilmaydi. Shamol sharqdan 7-12 m/sek tezlikda esadi. Harorat kechasi +10...+15 daraja, 12 may kunduzi +22...+27 daraja, 13-14 mayda +24...+29 daraja bo‘ladi.",
            "category": "O‘zbekiston ",
            "image_url": [
                "https://storage.kun.uz/source/11/qjhIsqjFMKYpIbXi4QoyHWU-_nmKtedZ.jpg"
            ],
            "type": "gazeta"
        },
        {
            "title": "Andijondagi toshqin, oliy ta’limdagi o‘zgarishlar va do‘xtirlarga $1500 oylik - hafta dayjesti",
            "url": "https://kun.uz/news/2025/05/10/andijondagi-toshqin-oliy-talimdagi-ozgarishlar-va-doxtirlarga-1500-oylik-hafta-dayjesti",
            "published_at": "",
            "content": "Andijonda toshqin: sabablar ma’lum, sababchilar mavhum. Shifokorlar oyligi: 1000 dollarlik planka 1500 dollarga ko‘tarildi. Oliy ta’lim: sirtqi ta’lim yopiladi, nazorat kuchayadi, “Work and travel”chilarga foizsiz qarz beriladi. Jarima ballari 1 iyundan boshlanadi: haydovchilar foydasiga o‘zgarish bor. Haftaning O‘zbekistonga oid muhim voqealari – Kun.uz dayjestida.Buloqboshida toshqinHafta Andijon viloyati Buloqboshi tumanidagi Sarvontepa mahallasi ahli uchun mashaqqatli keldi. 8 may kuni ertalab Janubiy Farg‘ona kanali qirg‘og‘ining o‘pirilishi oqibatida, mahalladagi yuzdan ortiq hovlilarni suv bosdi. Aholi vakillariga ko‘ra, toshqin paytida ayrim uylarda suv sathining balandligi 70-80 santimetrgacha yetgan. Suv ba’zi xonadonlarda uy ichigacha kirib borgan, ba’zi uylardagi qo‘shimcha inshootlar, ba’zilarda esa faqat ekinlar zarar ko‘rgan.“O‘zbekgidroenergo”ning izohlashicha, ro‘y bergan holat Janubiy Farg‘ona magistral kanalida kichik GES qurilishi bilan bog‘liq. Loyiha doirasida kanalda suvni to‘sish inshooti qurilib, suv oqimi vaqtincha aylanma kanalga yo‘naltirilgan, lekin negadir aylanma kanalning suv o‘tkazish qobiliyati inobatga olinmagan: soniyasiga 60 kubometr hajmni o‘tkazishga mo‘ljallangan kanalga 70 kubometr suv kelgan, kanal qirg‘og‘i esa bunga dosh berolmay, o‘pirilgan.Kanalga loyihaviy miqdordan ortiqcha suv yo‘naltirilgani uchun mas’uliyat kimning zimmasida ekani aytilmayapti. Shunisi ma’lumki, GES qurish loyihasini Rossiya moliyalashtirmoqda, qurilish ishlarini “tayyor holda topshirish” sharti bilan Rossiyaning “Energosila” kompaniyasi amalga oshiryapti. Ro‘y bergan holatga huquqiy baho beriladimi-yo‘qmi, bu savol ham hozircha ochiq: o‘tgan uch kun davomida huquq organlaridan biror reaksiya bo‘lmadi.Ayni paytda, taxminan 150 ta xonadonga yetkazilgan zarar uchun kompensatsiya favqulodda tezlik bilan to‘lab berilgani, ertasiga mahalla yo‘llariga asfalt yotqizish ishlari ham boshlanganini e’tirof etish mumkin. “Hatto ekkan pomidoridan qancha hosil kutayotganigacha bozor bahosida hisob-kitob qildik. Pullarni olib kelib qo‘ydik, kechasi bilan xalqimizga tarqatamiz. Biror inson norozi bo‘lmaydi, hamma narsa joy-joyiga qo‘yib beriladi”, dedi Andijon viloyati hokimi Shuhrat Abdurahmonov.Eng ko‘p kompensatsiya olganlardan biri – ham uyi, ham biznesiga talafot yetgan tadbirkor ayol uyiga bir qop pul – 250 mln so‘m bilan qaytdi. Hozircha aynan qancha pul tarqatilgani, hodisadan ko‘rilgan umumiy zarar miqdori qanchaligi ochiqlanmadi. Viloyat mahallalar uyushmasi rahbari Muhammadjon Nishonovga ko‘ra, zararlarni qoplash uchun pullarni “O‘zbekgidroenergo” vakillari olib kelgan. Davlat kompaniyasining bu xarajatlari hujjatlarda qanday rasmiylashtirilgan, keyinchalik ularni qoplash masalasi ko‘riladimi-yo‘qmi, yuqorida aytganimizdek, noma’lum bo‘lib qolmoqda.Boysunda gaz favvorasiAndijonda ro‘y bergan texnogen ofat uchun jabrlanuvchilarga shu kunning o‘zidayoq kompensatsiya to‘langanini hammadan ham ko‘ra boysunliklar o‘zgacha taassurot bilan kuzatgan bo‘lsa ajab emas. “Mustaqillikning 25 yilligi” konidagi texnogen falokat sabab bir necha oy qo‘lansa hiddan aziyat chekkan, salomatligi yomonlashgan, sarson-sargardon bo‘lgan boysunliklarning moddiy va ma’naviy zararlarini qoplash masalasida na rasmiylardan, na pudratchi kompaniyadan 9 oydan beri sado chiqmadi. Kon atrofida yashovchilar hozir ham vaqti-vaqti bilan oltingugurt hidini sezib turishibdi: konda yangi gaz otilib chiqish nuqtalari paydo bo‘lishi bilan, atrofni avvalgidek qo‘lansa hid tutib ketadi, favvora yoqib qo‘yilgach, hid kamayadi.Shunday holatlardan navbatdagisi 5 may kuni tongda ro‘y berdi. Energetika vazirligiga ko‘ra, 202-sonli quduqdan favvora bo‘lib gaz otilib chiqishi holati takrorlangan. Bu quduqdagi birinchi portlash 27 mart kuni ro‘y bergan, shundan keyin fontanlanish 1 oy davom etib, quduq o‘qining g‘ovlanib tushgani va kolonna chiqib ketishi natijasida to‘xtagan. 5 may kungi takroriy portlashdan keyin yuzaga kelgan favvora, videolarga qaraganda, bir necha o‘n metr balandlikkacha ko‘tarilgan. Vazirlik axborotida, doimgidek, aholi punktlari uchun xavf yo‘qligi aytilgan, umumiy vaziyat borasidagi rejalar va prognozlar haqida ma’lumot berilmagan.“Oilaviy shifokorlar 1500 dollar oylik oladigan tizim qilamiz”Shifokorlarning oyligi bo‘yicha avval e’lon qilingan 1000 dollarlik marra plankasi ko‘tarildi: endi 1500 dollar xaqida gap ketmoqda. Bu haqda chorshanba kuni prezident selektorida ma’lum qilindi. Shavkat Mirziyoyevning so‘zlariga ko‘ra, yangi tizimda tumanlardagi markaziy poliklinikalarda ishlovchi oilaviy shifokorning bazaviy oyligi 500 dollar, hamshiraniki esa 300 dollar bo‘ladi. Ular malaka sertifikatini olish orqali oyligini 2 barobarga, yuqori samaradorlik ko‘rsatkichlariga erishish orqali 3 barobarga oshirish imkoniga ega bo‘ladi. Yuqori samaradorlik ko‘rsatkichlari deganda, mahallada yurib surunkali kasalligi bor aholining tibbiy madaniyatini oshirish, onkologik, diabet, insult, infarkt kabi kasalliklarni erta aniqlab, shifoxonalarga tushadigan yuklamani kamaytirish tushuniladi.“Bir so‘z bilan aytganda, oilaviy shifokorlar 1,5 ming dollar, hamshiralar esa 600–800 dollar oylik oladigan tizim qilamiz. Lekin, natija ham shunga yarasha bo‘lishi kerak”, – dedi davlat rahbari.Ma’lum qilinishicha, bundan buyon birlamchi bo‘g‘inda 0,5 yoki 0,25 stavka bo‘lmaydi: barcha shifokor va hamshiralar faqat to‘liq stavkada ishlaydi. Shuningdek, poliklinikalarda akusher-ginekologlar sonini 2 baravarga oshirish, pediatr shtatlarini ham ko‘paytirish, tibbiy yordamning kafolatlangan paketini tasdiqlash reja qilingan.Yangi rejalar e’lon qilinarkan, ko‘pchilik eski rejalarning amalga oshmayotganini o‘ylashi tabiiy. Bu masala selektorda ham o‘rtaga tashlandi. Prezident tibbiy sug‘urtani joriy qilish yillardan beri ortga surilib kelinayotgani, tizimni to‘liq raqamlashtirish uyoqda tursin, oddiy “elektron retsept” ham ishga tushirilmaganini tanqid qildi. “Elektron poliklinika” va “elektron shifoxona”ni joriy etishda ham jiddiy oqsoqliklar bor, dedi Shavkat Mirziyoyev. Kamchiliklar sababli sog‘liqni saqlash vazirining ikki o‘rinbosari lavozimidan olinib, yana biriga 6 oy muhlat berildi.Yig‘ilishda dalillarga asoslangan tibbiyotga o‘tish bo‘yicha topshiriqlar bo‘ldi. Hisob-kitoblarga ko‘ra, o‘zbekistonliklar har yili 600-700 mln dollar sarflab, samaradorligi isbotlanmagan dorilarni sotib olyapti. Bunday dorilarning importdagi ulushi naq 42 foiz ekani hayratlanarli. Shunga ko‘ra, “samarasiz yoki samarasi o‘rganilmagan” deb topilgan preparatlarni klinik protokollardan chiqarish, bolalar shifoxonalarida antibiotiklarni asosli qo‘llash bo‘yicha kompleks reviziya o‘tkazish ko‘zda tutilgan.Sirtqi ta’lim yopiladi, yangi agentlik ochiladiOliygohlarda sirtqi ta’limga qabul to‘xtatiladi. Prezident farmoni bilan, uning o‘rniga kredit-modul tizimidagi maqbullashtirilgan kunduzgi ta’lim shaklini ochishga ruxsat berildi. Oliy ta’limning bu shakli – odatiy kunduzgi ta’limga qaraganda dars soatlari va yuklamaning kamligi bilan ajralib turadi. Universitetlar ta’limning bu kabi muqobil shakllariga yoppasiga o‘tib ketmasligi uchun, maqbullashtirilgan kunduzgi, kechki va masofaviy ta’lim shakllari bo‘yicha kvotalar sonini kunduzgi ta’limga qaraganda 50 foizdan oshirmaslik talabi kiritildi. Bunga rioya qilmagan OTMlarning litsenziyasi bekor qilinadi.Farmon bilan, universitetlar ustidan nazorat kuchaytirilyapti. Uch yil oldin ma’muriy reforma vaqtida yopilgan Ta’lim sifatini nazorat qilish inspeksiyasiga o‘xshash yangi bir tashkilot – Ta’lim sifatini ta’minlash milliy agentligi tashkil etilmoqda. Agentlik texnikum, oliygoh kabi ta’lim tashkilotlarini akkreditatsiyadan o‘tkazish, ularning reytingini tuzish bilan shug‘ullanadi. Akkreditatsiya vaqtida aniqlangan kamchiliklarini bartaraf etmagan ta’lim tashkilotlarining faoliyati taqiqlanadi. Agentlikka zarurat tug‘ilganda navbatdan tashqari tekshiruvlar o‘tkazish vakolati ham berildi. Biz ayniqsa xususiy oliy ta’lim ustidan nazorat kuchaytirilishining salbiy oqibatlari haqida o‘tgan haftadagi dayjestimizda to‘xtalib o‘tgandik.Shu hafta e’lon qilingan boshqa bir hujjat bilan, “Work and travel” (ish va sayohat) dasturlari doirasida xorijga ishlash uchun boradigan talabalarga foizsiz qarz berish tartibi belgilandi. Unga ko‘ra, har yili 2 ming nafar talabaga ta’til vaqtida AQSh, Yevropa Ittifoqi, Britaniya, Koreya, Yaponiya, Kanada, Avstraliya va Yangi Zelandiyaga borib ishlab kelishi uchun 15 mln so‘mgacha ssuda ajratiladi. Olingan qarzni qaytib kelgandan keyin 1 oy ichida qaytarish kerak. Da’vogarlar 15 maydan boshlab davlat xizmatlari markazi yoki yagona portal orqali ariza berishi mumkin.Bu hafta yana nimalar ro‘y berdi?Haydovchilarga qoidabuzarlik uchun jarima ballari hisoblash 1 iyundan boshlanadigan bo‘ldi. Imzolangan hukumat qarori muhokamaga chiqarilganidan biroz farq qiladi: bir nechta qoidabuzarliklar uchun ballar miqdori kamaytirilgan. Loyihada eng kam – 0,3 ball beriladigan faqat bitta qoidabuzarlik kiritilgan bo‘lsa, yakuniy versiyada ikkita qoidabuzarlik uchun 0,2, yana ikkitasi uchun 0,3 balldan berilishi ko‘zda tutilgan. Shu tariqa, 7 yilga cho‘zilgan, o‘zi avvalboshdan chalajon ahvolda bo‘lgan tartib deyarli o‘lik ahvolga keltirilgan. Natijada 1 iyundan keyin ham yo‘llarda xavfsizlik borasida aytarli hech narsa o‘zgarmaydi.O‘zbekistonga gibrid elektromobillarni olib kirishda ekologik sertifikat olish talabi qo‘yildi. Qo‘yildi-yu, 3 kunga bormay olib tashlandi. Avtoblogerlarga ko‘ra, sertifikat olish narxi qariyb 2 mln so‘m deb belgilangan. Avtomobil importini battar qimmatlashtiradigan bu sirli chora nega joriy qilindi-yu, nega bekor qilindi – rasmiylardan biror izoh bo‘lgani yo‘q. Statistika qo‘mitasiga ko‘ra, yilning dastlabki uch oyida O‘zbekistonga 7 mingta yengil avtomobil olib kirilgan. Taqqoslash uchun, o‘tgan yili birgina yanvar oyining o‘zida 10 mingtadan ko‘p avtomobil import qilingandi.Samarqand viloyatida odamlar o‘limiga olib kelgan ikkita portlash ro‘y berdi. Kattaqo‘rg‘ondagi AYoQShda “Zil” mashinasidan yoqilg‘i saqlovchi konteynerga solyarka quyilayotgan paytda portlash ro‘y berib, 2 kishi halok bo‘ldi, bir kishi jarohatlandi. Samarqand shahrida esa ko‘p qavatli uylardan biriga gaz to‘lib qolishi oqibatida portlash sodir bo‘ldi. Voqea joyidan 6 kishining jasadi topilgan.Xotira va qadrlash kuni munosabati bilan, Ikkinchi jahon urushi qatnashchilariga 10 ming dollardan pul mukofotlari berildi. Urush qatnashchilariga tenglashtirilgan shaxslar esa 25 mln so‘m bilan taqdirlandi. Mudofaa vazirligining ma’lum qilishicha, bugungi kunda O‘zbekistonda II jahon urushi qatnashchilari va ularga tenglashtirilgan faxriylar soni 82 nafarni tashkil qiladi. 8 may kuni ulardan bir guruhi va davlat rahbari o‘rtasida G‘alaba bog‘ida tadbir tashkil etildi. Shavkat Mirziyoyev, shuningdek, 9 may kuni Moskvadagi harbiy paradda ham ishtirok etdi.Jizzaxda AES qurish yo‘lida yana bir qadam tashlandi. 6 may kuni prezidentning energetika masalalari bo‘yicha maslahatchisi Alisher Sultonov raisligida operativ shtab va ilmiy-texnik kengashning qo‘shma yig‘ilishi bo‘lib o‘tdi. Unda Forishda kam quvvatli AESni joylashtirish sxemasi tasdiqlandi. “O‘zatom” stansiyani joylashtirish uchun ruxsatnomani kelasi yil boshida olishni rejalashtirmoqda. O‘tgan oyda loyihaning qurilish-montaj bazasini qurish ishlari boshlangandi.",
            "category": "O‘zbekiston ",
            "image_url": [],
            "type": "gazeta"
        },
        {
            "title": "“Kino va teatr ahmoqlarni tarbiyalaydigan joy emas, aqlli insonlar dam oladigan joy” – Sanjar Shodiyev",
            "url": "https://kun.uz/news/2025/05/10/kino-va-teatr-ahmoqlarni-tarbiyalaydigan-joy-emas-aqlli-insonlar-dam-oladigan-joy-sanjar-shodiyev",
            "published_at": "",
            "content": "Kun podkasti'ning bu galgi mehmoni – aktyor, rejissyor, prodyuser Sanjar Shodiyev. Ijodkor bilan san’atga qanday kelib qolgani, akasining vafot etishi unga qattiq zarba bo‘lgani, o‘zbek kinosining bugungi ahvoli, teleekranlar orqali namoyish etilayotgan seriallardagi milliy qadriyatlarga teskari holatlar kabi mavzularda suhbat qildik. Podkastdan aktyor ijodiga oid she’rlar ham joy olgan.- Hozir sizni tanishtirayotganimizda uchta maqomni aytdik. Aktyor, rejissyor va prodyuser. Qolaversa, bilamizki, kinossenariylar ham yozasiz. She’r ham yozsangiz kerak, adashmasam. Tomoshabin nazdida o‘zi Sanjar Shodiyev kim va o‘zingiz uchun kimsiz?- Men o‘zi mutaxassisligim, tugatgan joyim Toshkent davlat San’at instituti drama va kino rejissyorlik fakultetini tugatganman. Kasbim rejissyor. Rejissyor bo‘lish uchun ham bastakor, ham yaxshi ssenarist, ham yaxshi operator bo‘lishingiz kerak. Siz ularga fikringizni, g‘oyangizni aniq yetkaza olishingiz uchun ham ulardek bilimga ega bo‘lishingiz lozim. Qiziqchilik men uchun xobbi. Uni yaxshi ko‘raman. Birinchi ijro etgan filmim komediya bo‘lgan. Birinchi rolni aktyor qaysidan boshlasa, bir umr tomoshabin uni shu rolda ko‘rishni xohlaydi. Men aktyor sifatida birinchi ustozimiz Burxon Sharopovning “Jonim seni yoxud egizaklar” filmida rol ijro etganman. Shu film orqali Borya obrazida juda ko‘pchilikka yoqib, meni kinolarga taklif qilishgan.Menga ko‘pchilik ham aktyor, ham rejissyor, ham qiziqchi, ham prodyuser ekansiz, buncha kasb og‘irlik qilmaydimi desa, bilasizmi qanaqa savol berdingiz deyman. Bitta oshxonaga kirdingiz-da, bu yerda birinchi ovqat ham bor ekan, ikkinchi ovqat ham, salatlar ham bormi? Non ham qo‘yasizlarmi, deydi. Bu hammasi umumiy bitta o‘zi, oshxonaning asosi. Rejissyor ham xuddi shunday. San’atning har bir turidan boxabar bo‘lishi shart. She’riyatni o‘zim oldindan yaxshi ko‘raman. E’tibor berganmisiz, olgan filmlarim hammasida she’riy epizod bor.- Xo‘p, mana, hozir mana shu joyda paradoks paydo bo‘lyapti-da. Siz rejissyorlikda o‘qigansiz, lekin tomoshabin sizni Borya sifatida biladi.- To‘ppa-to‘g‘ri.- Xo‘p, oxirigacha siz tomoshabin nazdida kim sifatida qolishni xohlaysiz?- Ham rejissyor, ham aktyor sifatida. Raj Kapur o‘zi kino olgan, o‘zi rol ijro etgan. Shu ko‘rinishda yodda qolishni xohlayman. Bizda rejissyorga e’tibor qilishmaydi. Faqat kinoni ko‘rishadi. Kinoda asli rejissyor kim? Futbol murabbiyisiga o‘xshaydi. Agar kino zo‘r chiqsa, aktyorlar intervyu berishadi, biz bu kinoda juda qiynaldik, lekin yaxshi chiqishi uchun harakat qildik. Agar kino sal omadsiz chiqib qolsa, rejissyor bilan ishlashda adashdim-da, ko‘pchilik aytuvdi, shu kinoda o‘ynamagin deb, adashdim-da, deb to‘nkab qo‘yishadi.- Maqomingizni aniqlashtirib ham oldik.  O‘zi asli san’atga begona bo‘lmagan oilada tug‘ilgansiz. Lekin baribir ko‘p intervyularda ochiq gapirmagansiz, san’atkor bo‘lishingizga onangiz qarshi bo‘lgan ekan. Nima sabab? - Shifokor o‘z bolasini shifokor qilmoqchi bo‘lmaydi. Chunki u kasbda azoblarni ko‘radi. Bolam menga o‘xshab azoblanmasin, o‘g‘lim boshqa kasbda bo‘lsin, deydi. Men ko‘p organ xodimlari o‘g‘lini san’atkor qilmoqchi bo‘lganini, bitta san’atkor esa aksincha, o‘g‘lini organ xodimi qilmoqchi bo‘lganini ko‘rib, o‘zini sohasida qiyinchilikni ko‘rib, farzandiga qiyinchilikni ravo ko‘rmaydi, deganman. Onam ham san’at qiyin narsa ekan, derdilar. Dadamga ko‘p bora o‘g‘limiz san’atkor bo‘lmasin, deganlar. Lekin shuni bildim, olmaning tagiga olma, shaftolining tagiga baribir shaftoli tushar ekan.- Shu san’atga mehr bo‘lganidan Toshkentga kelgansiz, o‘qishga ham joylashib, o‘rtada o‘qishni tashlab ketgan vaqtingiz ham bo‘lgan ekan-a, eshitishimizga qaraganda? - Ha, onam kasal bo‘lib qoldilar, majburan bir yil o‘qishni tashlab ketgandim. Keyingi yil kelib, qaytib kirdim.- Bu gal qaysi yo‘nalishga kirgandingiz?- Birinchi qo‘g‘irchoq rejissyorligi yo‘nalishiga kirganman. Keyingi safar drama kino rejissyorligiga o‘qishga kirganman. O‘zi San’at institutiga kirishim qiziq bo‘lgan. Uydagilar o‘qitmayman degani uchun Toshkentga qochib keldim.- Qochib keldingiz?- Ha, uydan qochib keldim-da. Mardikor bozorda ishlab yurdim. Bir kun mardikor bozordan ish bilan meni san’at institutining oldiga olib kelib qo‘yishibdi. Qarasam institut yotoqxonasi bilan bitta joyda, bolalar ashulalar aytib, raqsga tushishyapti. Qo‘limda belkurak, biz yer ag‘daryapmiz, O‘sha kuni men xayolotga kirib ketdim. Men shu yerda o‘qiyman, dedim. Chunki u yerda biror xafa odam yo‘q edi. Mening nazdimda hamma xursand, hamma bir-birini tushungan. Quvnoq odamlar davrasida men mana shu yoqqa o‘qishga kiraman, dedim. Qanaqa qilib kiraman bilmayman, lekin shu yerda o‘qishim kerak edi. Qo‘limda belkurak bilan orzu qilganman.- Inson bitta narsaga erishish uchun baribir nimalardandir voz kechadi. Sizning niyatingiz Toshkentga o‘qishga kirish, san’at sohasida o‘qish bo‘lgan. Va shu sohaga o‘qish uchun siz nimalardan voz kechdingiz?- Juda ko‘p narsadan. Mening ko‘zimga hech narsa ko‘rinmasdi. Bizning Qiziltepa tumanimizdan 13 ta san’atkor chiqqan. Balki shular sabab san’atga qiziqish balanddir. Oydin Hojiyeva, Mehriddin Rahmatov, Erkin Bozorov, “Sarbon” guruhidagi Farhod Saidov, shulardan juda ko‘pchiligi bitta tumandan chiqqan. U san’atkor bo‘ldi-ku, shu tumandan chiqdi-ku, men ham bo‘laman, deb  ko‘pchilik shu institutga kelgan. Odamlarni oldiga borib, duo bering, men o‘qishga kirmoqchiman, aktyor bo‘laman desam, kelib-kelib senmi? Bilasanmi bu yerda pulli odamlar o‘qiydi, sen qanday kirasan, derdi.  Sizdan nima ketdi, bitta duo bersangiz, derdim…Intervyuning to‘liq shaklini video orqali tomosha qilishingiz mumkin.",
            "category": "O‘zbekiston ",
            "image_url": [],
            "type": "gazeta"
        },
        {
            "title": "Tanqidga toqatsizlik belgisi yoxud jamoatchilikning ko‘zi qanday moylanmoqda?",
            "url": "https://kun.uz/news/2025/05/10/tanqidga-toqatsizlik-belgisi-yoxud-jamoatchilikning-kozi-qanday-moylanmoqda",
            "published_at": "",
            "content": "Qishloq xo‘jaligi sohasiga yopishgan yana bir dard bor: OAVda chiqqan materiallarga nisbatan hokimiyat va boshqa idoralar tomonidan ko‘r-ko‘rona munosabatlar e’lon qilib, muammoni yopishga urinish. Ana shunday holatlardan biri bo‘kalik dehqonlar dardi va Toshkent viloyat hokimligi uni qanday “yopgani” misolida tahlil qilindi.Joriy yil 16 aprel kuni Kun.uz saytida kasanachi oilalarning yerlari tortib olinayotgani, ko‘plab oilalar haq-huquqi uchun kurashishi samara bermayotgani haqida material e’lon qilingandi.Unda Toshkent viloyatining Bo‘ka tumanida kasanachi ayollarga 5 yil avval 25 gektar yer bo‘lib berilgani, oilalar u yerda 100 mingdan oshiq tut ko‘chatlari o‘tqazishgani, endi esa tutzor ulardan olib qo‘yilib, auksionda sotilayotgani aytilgandi.Kasanachi oilalarning 5 yillik mehnatini tortib olishmoqchi. Oilalar haq-huquqi uchun kurashmoqdaJoriy yil 18 aprel kuni Toshkent viloyati hokimligi matbuot kotibi hokimlikning vaziyatga munosabatini e’lon qildi.Mazkur munosabatni Fermerlar kengashi bosh huquqshunosi Chorixon Qodirov yolg‘on, ko‘r-ko‘rona jamoatchilikni chalg‘itish deb baholaydi. Jurnalist Shokir Sharipov va Chorixon Qodirov navbatdagi tahlilda davlat tashkilotlari matbuot xizmatlarining OAVda chiqayotgan tanqidiy materiallarga ko‘r-ko‘rona yondashuvini tahlil qildi.       Sh.Sharipov: Chorixon aka, o‘tgan ko‘rsatuvda biz siz bilan birga Bo‘kadagi vaziyatni yoritgan edik – kasanachilarning yerlarini noqonuniy olib qo‘yishayotganini. Keyin bilsak, hokimiyatning o‘ziga xos “munosabati” chiqibdi...Ch.Qodirov: Shunday. Ko‘rsatuv chiqqanidan keyin fermer xo‘jaligi nomiga hokimiyat tuhmat qilib turibdi, “belgilangan yer maydoniga o‘zboshimchalik bilan tut ko‘chatlari ekkan, tuzilgan shartnoma qoidalariga amal qilmagan, yerdan boshqa maqsadlarda foydalanib kelgan”, deb. Bizning himoyamizdagi fermer xo‘jaligiga tuhmat qilingani uchun qarab turolmaymiz.   Bu fermer xo‘jaligining yeri 2019 yil 18 yanvardagi tuman hokimligining 182-sonli noqonuniy qarori bilan maqbullashtirish vaqtida noqonuniy zaxiraga olib qo‘yilgan. Bu oralikda fermer xo‘jaligi 2020 yil 3 noyabrga qadar faoliyat yuritmagan – yeri yo‘q edi. 2020 yil 17 dekabrda Toshkent viloyati ma’muriy apellyatsiya sudi qarori bilan fermerning huquqlari tiklangan. 2021 yildan boshlab fermer dalaga kirishiga ruxsat berildi. Shu oralikda fermer faoliyat yuritmagan! Ikki yil o‘tib, biz matbuot xizmatining bunaqa “munosabatini” olib turibmiz... Nima emish, “fermer fyuchers shartnomalarini bajarmagandan so‘ng javobgarlikdan qochish va o‘z xatolarini yashirish maqsadidagi xo‘jalikka qarashli yer maydonining noqonuniy tut ko‘chatlari ekilgan qismini ixtiyoriy tarzda davlat zaxirasiga topshirgan”. Yolg‘onni qarang! Tanqidiy maqolaning ta’sirini qasddan yo‘q qilib yuborishmoqchi bular.Toshkent viloyati hokimiyatining matbuot xizmati esa Bo‘ka tumani hokimligi nima degan bo‘lsa, o‘rganmasdan, tekshirmasdan “munosabat” bildirib yuborgan.Sh.Sharipov: Bu kabi munosabatning oqibati nima bo‘ladi?Ch.Qodirov: Men Toshkent viloyati hokimi bo‘lganimda nima asosga ko‘ra bunday rasmiy munosabat bildirganlardan so‘rardim. Maxsus inspeksiya tuzardim. Chora ko‘rardim.Prezident ommaviy axborot vositalarida chop qilingan tanqidiy maqolalarga nisbatan to‘g‘ri, adolatli munosabat bildirishni talab qilgan. Bugun prokuratura organlari matbuot xizmati yolg‘on xabar tarqatsa, ertaga ichki ishlar, keyin hokimliklar... Xalq kimga ishonsin? Prezident administratsiyasi kimga ishonsin?Bunday yolg‘on axborot, yolg‘on munosabat, yolg‘on xabar berganlarga chora ko‘rish kerak. O‘rtoq Mirzayev, matbuot xizmatingiz aynan sizning yuzingiz, Toshkent viloyati hokimligining yuzi. Bitta yolg‘on rasmiy munosabat bilan butun boshli Toshkent viloyati hokimligining nufuzi tushibdi.Toshkent viloyati prokuraturasi vaziyatni yuzaki o‘rgangan. 100 mingdan oshiq ko‘chatni o‘zining mablag‘lari evaziga besh yildan beri parvarish etib kelgan fuqarolar manfaatini kim himoya qiladi? Prokurorlik nazorati qayoqda qoldi?Kun.uz maqolani e’lon qilib, orqasidan quvmaydi deb o‘ylashgan. Prokuratura xodimlari bu holatda o‘z xatolarini anglashi kerak: 321-qaror bilan 352-qaror orasida bir haftalik farq bor... Shu farqdan kelib chiqishi kerak. Shundagina ma’lum bo‘ladi. Bir hafta o‘tib, ro‘yxat o‘zgartirilgan. Korrupsiya alomatlari ko‘zga tashlanib turibdi.  Sh.Sharipov: Keling, masalani kengroq olamiz, bu tendensiyani kasallik desak ham bo‘ladi, “yolg‘on munosabatlar kasalligi deb”, kim bu bilan shug‘ullanishi kerak? Qanday barham beramiz bu kasallikka? Nega qo‘rqmasdan ko‘r-ko‘rona yolg‘on xabar berishyapti?Ch.Qodirov: Bosh prokuror topshirig‘i bor: ommaviy axborot vositalarida chop qilingan har qanday tanqidiy maqolalar atroflicha o‘rganilsin va qonuniy munosabat bildirilsin, degan topshiriq, buyruq. Respublika bosh prokurorining aynan shu sohada nazorat qiluvchi bo‘limi ham bo‘lsa kerak. Ommaviy axborot vositalarida chop qilingan tanqidiy maqolaga nisbatan yuzaki munosabat bildirgan har qanday xodim tekshirilishi kerak.Shokir Sharipov suhbatlashdi.",
            "category": "O‘zbekiston ",
            "image_url": [],
            "type": "gazeta"
        },
        {
            "title": "Saida Mirziyoyeva bolalar uchun milliy kontent yaratuvchilarini qo‘llab-quvvatladi",
            "url": "https://kun.uz/news/2025/05/10/saida-mirziyoyeva-bolalar-uchun-milliy-kontent-yaratuvchilarini-qollab-quvvatladi",
            "published_at": "",
            "content": "Prezident yordamchisi Saida Mirziyoyeva bolalar uchun milliy kontent yaratuvchilarini har tomonlama qo‘llab-quvvatlash kerakligini ta’kidladi.«Bolalar uchun milliy kontent yaratish avvalo yosh ijodkorlarni qo‘llab-quvvatlashdan boshlanadi. Chunki milliy kontent ishlab chiqaradigan, xalqimizning ruhi va qadriyatlarini his etadigan yangi avlodni tarbiyalash soha kelajagi uchun juda muhim.Yaqinda «Renessans» bolalar oromgohida tashkil etilgan ijodiy muloqot va mahorat darslari yosh iste’dodlar hamda soha mutaxassislari o‘rtasida ijodiy ko‘prik vazifasini o‘tadi. Professionallar o‘z tajriba va bilimlari bilan o‘rtoqlashdi, yoshlar esa kreativ g‘oya va loyihalarini taqdim etishdi.Bunday samarali va ilhomlantiruvchi loyihalarni mamlakatimizning turli hududlarida muntazam o‘tkazib borish zarur. Chunki yurtimizda haqiqiy iste’dodlar ko‘p, ularga imkoniyat va yo‘l ko‘rsatadigan ustozlar kerak», deb yozdi Saida Mirziyoyeva.",
            "category": "O‘zbekiston ",
            "image_url": [
                "https://storage.kun.uz/source/11/lC6tItABKxBCJeQuh3WwtkBgKu-MaJ61.jpg"
            ],
            "type": "gazeta"
        },
        {
            "title": "Xitoy Andijonda avtomobil ehtiyot qismlarini ishlab chiqarishi mumkin",
            "url": "https://kun.uz/news/2025/05/10/xitoy-andijonda-avtomobil-ehtiyot-qismlarini-ishlab-chiqarishi-mumkin",
            "published_at": "",
            "content": "Safar doirasida O‘zbekiston Bosh konsulxonasi ko‘magida \"O‘zbekiston (Andijon) – Xitoy (Guandun)\" biznes-forumi tashkil etildi.Unda Xitoyning mebelsozlik, avtomobilsozlik, elektrotexnika, logistika, qurilish materiallari va qadoqlash mahsulotlari ishlab chiqarish va boshqa sohalarda faoliyat yuritayotgan yetakchi kompaniyalari vakillari qatnashdi.Andijon delegatsiyasi a’zolari tomonidan o‘tkazilgan taqdimotda mazkur hududning iqtisodiy salohiyati, drayver sohalari, erkin iqtisodiy zonalar faoliyati, jumladan, xitoylik tadbirkorlar uchun tashkil etilgan maxsus sanoat parklari to‘g‘risida ma’lumot berildi.Tadbir davomida ikki mamlakat ishbilarmon doiralari o‘rtasida ikki tomonlama muzokaralar tashkil etildi. Unda xorijiy kompaniyalar vakillari bilan Andijon viloyatida misni qayta ishlash, mebel jihozlari, elektrotexnika va avtomobil ehtiyot qismlarini ishlab chiqarish, shuningdek, logistika markazi va sanoat parkini barpo etish kabi loyihalarni amal oshirish istiqbollari muhokama qilindi.O‘zbekiston vakillari safar davomida 37-Kanton ko‘rgazmasida ishtirok etdi. Delegatsiya vakillari zamonaviy texnologiya va innovatsion yechimlar bilan tanishdi. Shuningdek, ko‘rgazma maydonida tekstil sanoati, mebelsozlik, qishloq xo‘jaligi va boshqa sohalarda faoliyat yuritayotgan kompaniyalar bilan samarali muzokaralar o‘tkazildi.",
            "category": "O‘zbekiston ",
            "image_url": [
                "https://storage.kun.uz/source/11/PVfHyxL-jecom9hGnEmifteV5Rd8Tt0j.jpg"
            ],
            "type": "gazeta"
        },
        {
            "title": "Irkutskda o‘zbek ishlab chiqaruvchilari uchun savdo uylari tashkil etiladi",
            "url": "https://kun.uz/news/2025/05/10/irkutskda-ozbek-ishlab-chiqaruvchilari-uchun-savdo-uylari-tashkil-etiladi",
            "published_at": "",
            "content": "Nashrda Irkutsk viloyati hukumati hududda O‘zbekiston mahsulotlarini ulgurji tarqatish markazlarini yaratish masalasi ustida faol ish olib borayotgani ta’kidlangan.\"Oziq-ovqat mahsulotlari va xalq iste’moli mollari, ayniqsa, to‘qimachilik mahsulotlari mahalliy aholi orasida talabga ega. Shu munosabat bilan mahsulot yetkazib berishda vositachilar sonini kamaytirish, ularni saqlash uchun omborxonalar tashkil etish maqsadida savdo-logistika markazlarini yaratish masalasi ishlab chiqilmoqda\", – deya Irkutsk viloyati iqtisodiy rivojlanish va sanoat vazirining o‘rinbosari Marina Petrovaning so‘zlaridan iqtibos keltirilgan nashrda.Maqolada, shuningdek, Irkutsk viloyati O‘zbekiston tomoni bilan qishloq xo‘jaligi sohasida hamkorlik qilishdan, jumladan, qishloq xo‘jaligi mahsulotlari yetishtirish hajmini oshirishdan manfaatdorligi urg‘ulangan. ",
            "category": "O‘zbekiston ",
            "image_url": [
                "https://storage.kun.uz/source/11/slSgOBZE9XzzTOsK6HJDRGhyg0Z9OJey.jpg"
            ],
            "type": "gazeta"
        },
        {
            "title": "Toshkentda Al-Xorazmiy nomidagi xalqaro matematika va informatika olimpiadasi o‘tkaziladi",
            "url": "https://kun.uz/news/2025/05/10/toshkentda-al-xorazmiy-nomidagi-xalqaro-matematika-va-informatika-olimpiadasi-otkaziladi",
            "published_at": "",
            "content": "Bu haqda O‘zbekiston maktabgacha va maktab ta’limi vaziri o‘zining telegram kanalida ma’lum qildi.Qayd etilishicha, unda Turkiya, Ozarboyjon, Belarus, Malayziya, Qozog‘iston, Qirg‘iziston, Tojikiston, Turkmaniston jamoalaridan 202 nafar ishtirokchi qatnashyapti.III Al-Xorazmiy nomidagi xalqaro matematika va informatika olimpiadasi ilk marotaba 2 ta fan – matematika va informatikadan tashkil etilmoqda. ",
            "category": "O‘zbekiston ",
            "image_url": [],
            "type": "gazeta"
        },
        {
            "title": "Erdo‘g‘an Turkiya Rossiya va Ukraina muzokaralarini qabul qilishga tayyor ekanini aytdi",
            "url": "https://kun.uz/news/2025/05/11/erdogan-turkiya-rossiya-va-ukraina-muzokaralarini-qabul-qilishga-tayyor-ekanini-aytdi",
            "published_at": "",
            "content": "Turkiya prezidenti Rajab Toyyib Erdo‘g‘an va RF prezidenti Vladimir Putin telefon orqali muloqot qildi. Erdo‘g‘an bilan qo‘ng‘iroqlashish rejasi haqida Putin Istanbulda Ukraina bilan muzokaralarni tiklash taklifini bildirgan vaqtida aytib o‘tgandi.Turkiya tomonining versiyasiga ko‘ra, Erdo‘g‘an Putinga o‘z mamlakati Rossiya—Ukraina muzokaralar uchun yana maydoncha taqdim etishga tayyorligini ma’lum qilgan. TRT Haber’ning qayd etishicha, Erdo‘g‘an «tinchlikka erishish nuqtai nazaridan imkoniyatlar oynasi ochilgani»ni ta’kidlagan. Shu bilan birga, u «keng qamrovli o‘t ochishni to‘xtatish tinchlik muzokaralari uchun zarur muhitni yaratishi»ni aytgan.Rossiya Tashqi ishlar vazirligi Putin va Erdo‘g‘an muloqoti haqida xabar berarkan, Turkiya prezidenti Rossiya rahbarining 15 may, payshanba kuni Istanbulda to‘g‘ridan to‘g‘ri muzokaralar o‘tkazish tashabbusini «to‘liq qo‘llab-quvvatlaganini» ma’lum qilgan. TIV bayonotida Erdo‘g‘anning «keng qamrovli o‘t ochishni to‘xtatish» haqidagi so‘zlari tilga olinmagan.11 mayga o‘tar kechasi Rossiya prezidenti matbuot anjumani o‘tkazdi va Ukrainaga 15 may kuni Istanbulda to‘g‘ridan to‘g‘ri muzokaralarni «qayta tiklashni» taklif qildi. O‘z navbatida Ukraina prezidenti Volodimir Zelenskiy Rossiyaning 12 maydan boshlab «to‘liq, uzoq va ishonchli» tinchlik sulhiga rozi bo‘lishini kutayotgani va Kiyev Moskva bilan muzokaralar o‘tkazish uchun uchrashuvlarga tayyorligini ma’lum qildi.",
            "category": "Jahon ",
            "image_url": [
                "https://storage.kun.uz/source/11/3Vhko2R1Q6ERPKSnWsyuEznsGAaWlnPA.jpg"
            ],
            "type": "gazeta"
        },
        {
            "title": "Germaniya kansleri Ukrainaga yetkaziladigan qurol-yarog‘larga oid ma’lumotlarni maxfiylashtirdi",
            "url": "https://kun.uz/news/2025/05/11/germaniya-kansleri-ukrainaga-yetkaziladigan-qurol-yaroglarga-oid-malumotlarni-maxfiylashtirdi",
            "published_at": "",
            "content": "Germaniya hukumati Ukrainaga ko‘rsatilayotgan harbiy yordamlarga oid batafsil ma’lumotlarni e’lon qilishni to‘xtatadi. Bu haqda kansler Fridrix Mers Kiyevga tashrifi vaqtida ma’lum qildi.«Mening rahbarligim ostida qurol-yarog‘ ta’minoti, kalibrlar, qurollanish tizimlariga oid bahslar jamoatchilik e’tiboridan chetga olinadi», — deydi u.Reuters manbasiga ko‘ra, Ukrainaga harbiy yordam bo‘yicha ma’lumotlar yashiriladi, bu esa «strategik noaniqlik»ka erishish va Rossiyaning urushda ustunlikka ega bo‘lishining oldini olish maqsadida amalga oshiriladi. Uning aytishicha, hukumat 2022 yil 21 iyundan buyon yangilanib kelgan yetkazib berilgan qurollar ro‘yxatini yuritishni ham to‘xtatadi.Kiyevda o‘tkazilgan sammitda Mersdan uzoq masofaga mo‘ljallangan Taurus raketalarini yetkazib berish haqida ham so‘rashdi, bu masala uning saylovoldi va’dalaridan biri edi. Siyosatchi aniq javob bermadi, biroq bunday ehtimolni istisno ham etmadi. Saylovdan biroz oldin u bu qaror «hamkorlar bilan kelishilgan holda» qabul qilinishini aytgandi.6 may kuni kansler lavozimiga kirishgan Mers Germaniya Rossiya bosqiniga qarshi kurashda Ukrainani qo‘llab-quvvatlash majburiyatidan voz kechmasligini ta’kidladi. «Bu bizning umumiy Yevropa manfaatlarimizga daxldor. Urush nafaqat Ukraina hududiy yaxlitligiga, balki butun Yevropa siyosiy tartibiga ham tahdid solmoqda. Shuning uchun biz Ukraina bilan birgamiz», — dedi u. O‘sha kunning o‘zida Germaniya hukumati Ukrainaga 66 ta minalarga chidamli zirhli texnika, 50 mingga yaqin artilleriya snaryadi va havo hujumidan mudofaa tizimi IRIS-T uchun o‘q-dorilar yetkazilganini ma’lum qildi.Bundan oldin Germaniya tashqi ishlar vaziri Annalena Berbok Berlin 2029 yilgacha Kiyevga 11 milliard yevrodan ortiq harbiy yordam ajratishini ma’lum qilgandi, bu mablag‘ning 3 milliard yevrosi aynan joriy yilga to‘g‘ri keladi. 2025 yil oxirigacha Ukraina IRIS-T havo hujumidan mudofaa tizimidan to‘rttasini va unga 300 dona raketani, shuningdek, Patriot uchun 30 ta raketa, 15 ta Leopard 1 tankini, 25 ta Marder jangovar mashinasini hamda 100 ming dona artilleriya o‘q-dorilarini oladi.",
            "category": "Jahon ",
            "image_url": [
                "https://storage.kun.uz/source/11/oSZj-yVjXV8j6oY2yrYANRpAC-gqK40m.jpg"
            ],
            "type": "gazeta"
        },
        {
            "title": "Zelenskiy Putinning to‘g‘ridan to‘g‘ri muzokaralar o‘tkazish taklifiga javob qaytardi",
            "url": "https://kun.uz/news/2025/05/11/zelenskiy-putinning-togridan-togri-muzokaralar-otkazish-taklifiga-javob-qaytardi",
            "published_at": "",
            "content": "Ukraina prezidenti Volodimir Zelenskiy Ukraina Rossiya bilan tinchlik o‘rnatish bo‘yicha muzokaralarni boshlash sharti sifatida o‘t ochishni to‘xtatish zarurligini ta’kidlayotgani haqida gapirdi. Bu uning Vladimir Putinning G‘arb davlatlarining dushanbadan 30 kunlik sulh tuzish haqidagi talablarini rad etgan, ammo kelasi hafta Istanbulda to‘g‘ridan to‘g‘ri Rossiya-Ukraina muzokaralarini o‘tkazishni taklif qilgan tungi bayonotiga birinchi reaksiyasi bo‘ldi.«Rossiyaliklar nihoyat urushni tugatish haqida o‘ylayotgani yaxshi alomat. Dunyo buni anchadan beri kutayotgan edi. Va har qanday urushni chinakamiga yakunlashning eng birinchi qadami – o‘t ochishni to‘xtatishdir», – deb yozdi Zelenskiy o‘zining ijtimoiy tarmoqdagi sahifasida.«Bir kun ham qotillikni davom ettirishdan ma’no yo‘q. Rossiya ertaga, 12 maydan boshlab o‘t ochishni to‘liq, uzoq va ishonchli to‘xtatishni tasdiqlashini kutamiz va Ukraina muzokaralarga tayyor», – deya qo‘shimcha qildi Zelenskiy.Shu tariqa, Ukraina prezidenti mohiyatan avval sulh tuzish, shundan keyingina tinchlik muzokaralari o‘tkazish to‘g‘risidagi talabini takrorladi. Uning so‘zlaridan agar Rossiya harbiy harakatlarni davom ettiradigan bo‘lsa, Kiyev Istanbulga o‘z delegatsiyasini yuborishga tayyormi yoki yo‘qligini bilib bo‘lmaydi.Putinning taklifiga Ukraina prezidenti devoni rahbari Andrey Yermak ham munosabat bildirgan.«Avval 30 kunlik otashkesim, shundan keyin qolganlari. Rossiya urushni davom ettirish istagini so‘z konstruksiyalari bilan niqoblamasligi kerak. O‘t ochishni to‘xtatish — urushni yakunlash uchun birinchi qadamdir va bu Rossiyaning qotillikni to‘xtatish istagini tasdiqlaydi», — deya yozgan Yermak ijtimoiy tarmoqda.Shanba kuni Buyuk Britaniya, Fransiya, Germaniya va Polsha yetakchilari Kiyevga yetib kelishdi hamda Rossiya tinchlik jarayoni boshlanishini ta’minlash uchun 12 maydan boshlab o‘t ochishni to‘xtatishi kerakligini aytishdi. Ular agar bu taklif qabul qilinmasa, Rossiyaga qarshi yangi sanksiyalar joriy etish bilan tahdid qilishdi, AQSh prezidenti Donald Tramp ham bunday pozitsiyaga qo‘shilishini ma’lum qilgan.Bunga javoban Putin tunda bayonot berib, Ukrainani avvalgi sulh kelishuvlarini buzganlikda aybladi va amalda 30 kunlik sulh talabini rad etdi. Buning o‘rniga u 15 maydan Istanbulda to‘g‘ridan to‘g‘ri tinchlik muzokaralarini tiklashni taklif qildi.Yakshanba kuni Turkiya prezidenti Rajab Toyyib Erdo‘g‘an Putin va Fransiya prezidenti Emmanuel Makron bilan qo‘ng‘iroqlashib, Rossiya va Ukraina o‘rtasidagi tinchlik muzokaralarini qabul qilishga tayyorligini tasdiqladi, deb xabar berdi Turkiya rahbari idorasi.Zelenskiyning so‘zlariga yakshanba kuni Rossiya TIV rasmiysi Mariya Zaxarova javob qaytardi. «Bankovayadagilar (Ukraina prezidenti ofisi joylashgan ko‘cha) reaksiyasiga ko‘ra, u yerdagilar Rossiya prezidenti bayonoti stenogrammasini yaxshi o‘qishmagan», — deya uning so‘zlarini keltirgan TASS agentligi.Agentlik xabarida Zaxarovaning Putin «fikrini juda aniq va tiniq ifoda etgani: „avvaliga birlamchi sabablar to‘g‘risidagi muzokaralar, keyin esa sulh haqida gapirish mumkinligini aytgani“» haqidagi so‘zlari ham keltirilgan.Rossiya mojaroning «birlamchi» sabablari sifatida Ukrainaning NATOga a’zo bo‘lishga intilishi hamda Ukrainada 2014 yilgi inqilobdan keyin shakllangan siyosiy tizimni ko‘rsatadi.Ukraina va uning g‘arblik ittifoqchilari bu da’volarni mamlakat suverenitetiga tajovuz deb hisoblaydi; bundan tashqari, BMT Nizomi barcha mamlakatlarga o‘z kelishmovchiliklarini urush yo‘li bilan emas, balki tinch yo‘l bilan hal qilish majburiyatini yuklaydi.Makron, Mers, Tusk va Tramp qanday reaksiya qilishdi?Yakshanba kuni Ukrainaning yevropalik ittifoqchilari deyarli bir xil bayonot berib, sulh tuzish talabini qo‘yishlarini ta’kidladi.Fransiya prezidenti Emmanuel Makron Rossiya prezidentining taklifini «birinchi qadam, ammo yetarli emas» deb atadi. «Muzokaralardan oldin o‘t ochishni so‘zsiz to‘xtatish bo‘lmaydi. Putin yo‘l qidirmoqda, lekin vaqtdan yutmoqchi», – dedi u jurnalistlarga Polshaning Pshemisl shahrida Kiyevdan uyga qaytayotganda.Yakshanba kuni ertalab Makron muzokaralar harbiy harakatlar bilan parallel ravishda olib borilishi mumkin emasligi haqida yozdi.«Kiyevda va prezident Tramp bilan birgalikda biz aniq taklif bildirdik: dushanba kunidan hech qanday shartlarsiz 30 kunlik sulh. Prezident Zelenskiy bunga rozi bo‘ldi va hech qanday shartini qo‘ymadi. Hozirda biz Rossiyadan ham shunday aniq javob kutmoqdamiz, — deya yozgan Makron X ijtimoiy tarmog‘ida. – Zambaraklar tilga kirib turganida muzokara qilib bo‘lmaydi. Tinch aholi vakillari bombalab turilganida muzokara qilib bo‘lmaydi. Muzokaralar boshlanishi uchun hozirning o‘zida yarashuv kerak. Tinchlik uchun».Germaniya kansleri Fridrix Mers ham xuddi Makron va Zelenskiy kabi Putinning so‘zlarini «yaxshi belgi» deb atadi, ammo «bu hali keragidan ancha uzoqdaligi»ni ta’kidladi.«Biz Moskva haqiqiy muzokaralarni ta’minlaydigan sulhga rozi bo‘lishini kutmoqdamiz. Avval qurollar tinishi kerak, keyin esa munozaralar boshlanishi mumkin», – deyiladi Mersning bayonotida.«Rossiyaliklar bizning chaqirig‘imizga javoban 15 maydan boshlab tinchlik muzokaralarini taklif qilishdi. Ammo dunyo zudlik bilan va hech qanday shartlarsiz sulh tuzish bo‘yicha aniq qarorni kutmoqda. Ukraina tayyor. Shuncha qurbonlar yetar!» – deb yozdi Polsha bosh vaziri Donald Tusk.AQSh prezidenti Donald Tramp hozircha so‘nggi voqealarga umumiy izoh berish bilan cheklandi va ularni Rossiya va Ukraina uchun «ehtimoliy buyuk kun» deb atadi.«O‘ylab ko‘ring, bu „qonli hammom“ tugasa, necha yuz minglab odamlar hayoti saqlab qolinadi. Bu avvalgisidan ancha yaxshi bo‘lgan yangi dunyo bo‘ladi. Men bunga erishish uchun ikkala tomon bilan ishlashda davom etaman», – deb yozdi u o‘zining Truth Social ijtimoiy tarmog‘ida.Biroq, Amerika prezidentining postidan uni nima umidlantirgani haqida aniq xulosa chiqarib bo‘lmaydi: Ukraina ittifoqchilarining 30 kunlik sulh haqidagi jamoaviy talabimi yoki Vladimir Putinning otashkesimdan bosh tortish bilan birga to‘g‘ridan to‘g‘ri muzokaralarga qaytish bo‘yicha taklifmi.Tahlil: Zelenskiyning ehtiyotkorona javobi va beqaror TrampBBC muxbiri Frenk Gardner Zelenskiyning Vladimir Putinning tungi taklifiga javobi ehtiyotkorlik va diplomatiya bilan bo‘lganini ta’kidlaydi.Ukraina rahbari moskvalik hamkasbini Kiyev va uning G‘arbdagi ittifoqchilari talab qilgan 30 kunlik o‘t ochishni to‘xtatishga rozi bo‘lmagani uchun qattiq tanqid qilishini kutish mumkin edi.Ammo buning o‘rniga Zelenskiy X ijtimoiy tarmog‘idagi postida buni «ruslar nihoyat urushni tugatish haqida o‘ylayotganining yaxshi belgisi» deb atadi.Muxbirning so‘zlariga ko‘ra, bu haqiqatan ham haqiqatga to‘g‘ri keladimi yoki yo‘qligini aytish qiyin, chunki bu holda gap asosan sodir bo‘layotgan voqealarning mohiyati haqida emas, balki tashqi ta’sir haqida ketmoqda.Putin ham, Zelenskiy ham Donald Trampning ko‘z o‘ngida tinchlikka to‘sqinlik qiluvchi bo‘lib ko‘rinishni xohlamaydi, deb hisoblaydi Gardner.Endi asosiy masala Tramp nima qilishi bilan bog‘liq. Va bu yerda ikkita asosiy variant mavjud, deb ta’kidlaydi muxbir.Tramp Putin sulhga rozi bo‘lmaslik uchun har xil bahonalar topib, uni laqillatyapti, deb o‘ylashi mumkin.Yoki Tramp Putin bilan tarixan iliq munosabatlarini inobatga olib, Rossiya yetakchisiga diplomatik «yashil yo‘lak» taqdim etadi va buning o‘rniga Ukrainaga bosim o‘tkaza boshlaydi. Bunday bosim Kiyevni Istanbuldagi muzokaralarda ishtirok etishga va dushanba kuni o‘t ochishni to‘xtatish yoki to‘xtatmasligidan qat’i nazar, Moskvaning talablarini tinglashga majbur qilishga qaratilgan bo‘lishi mumkin, deya xulosa qiladi Frenk Gardner.",
            "category": "Jahon ",
            "image_url": [
                "https://storage.kun.uz/source/11/G8SqxjlimKMXgahvdP4u6umUFiEppSKD.jpg"
            ],
            "type": "gazeta"
        },
        {
            "title": "Ritorikasi o‘zgargan Tramp, Putindan ruxsat ololmagan Qodirov ­– ­hafta dayjesti",
            "url": "https://kun.uz/news/2025/05/11/ritorikasi-ozgargan-tramp-putindan-ruxsat-ololmagan-qodirov-hafta-dayjesti",
            "published_at": "",
            "content": "Assalomu alaykum. Bugun 11 may, yakshanba. Ortda qolayotgan hafta davomida dunyoda yana bir jiddiy urush boshlandi. Hozircha navbatdagi eskalatsiya havo urushi ko‘rinishida o‘tdi, lekin ikki tomonda ham yadroviy davlatlar turgani vaziyatni qo‘rqinchli qilib turibdi. Shuningdek, hafta davomida Tramp ritorikasini o‘zgartirib, endi Ukrainani tanqid qilmay qo‘ydi. «Barselona» «Oltin to‘p»ni yutishga ikki asosiy da’vogar futbolchisi bilan Chempionlar Ligasidan chiqib ketdi. Bir necha daqiqa vaqtingizni ayamasangiz, hafta davomida dunyoda sodir bo‘lgan shu va boshqa muhim xabarlarni yodga olamiz.\n\n\n\n\n\n\n\n\n        {Yii::t(}\n    O'tkazib yuborish 6s\nO'tkazib yuborish\n\nYana bir urushO‘tgan haftadagi ko‘rsatuvimizda dunyo yana bir xavfli urush yoqasiga kelib qolganini aytgandik. Bu hafta nihoyat Kashmirdagi «porox bochkasi» portladi. 26 odam o‘ldirilgan teraktda Pokistonni ayblagan Hindiston qo‘shnisiga hujum qildi. Dehli hujumlar nishoni Kashmirdagi teraktni uyushtirgan guruhlar pozitsiyasi bo‘lganini ma’lum qildi. Pokiston ham qarab turmadi va Hindistonga raketa uchirdi, 5 ta qiruvchi samolyotni urib tushirdi.Ikki davlat chegarasida ham otishmalar bo‘lib turibdi, lekin asosiy jang havoda kechdi. Havo urushida ikki tomondan 125 ta qiruvchi samolyot qatnashdi. Har ikki davlat uchoqlari qo‘shni mamlakat hududini kesib o‘tmagan. Ba’zi holatlarda 160 kmdan turib zarba berilgan. Pokiston mudofaa vazirligi hindlarning 5 ta qiruvchisi yo‘q qilinganini ma’lum qildi. Bu aviatsiya zamonaviy tarixidagi eng yirik havo jangi bo‘lib tarixga kirdi.Moskva aeroportlarida kollaps9 maydagi g‘alaba paradiga mehmonlar kelishi arafasida Ukraina Moskvadagi aeroportlarga dron hujumi amalga oshirdi. 7 mayga o‘tar kechasi dron hujumi xavfi sabab Sheremetevo aeroporti reyslarni qabul qilishni to‘xtatdi. Keyinchalik Domodedovo, Vnukovo va Jukovskiy aeroportlarida ham cheklovlar joriy etildi. Aviakompaniyalar Moskvaga boradigan reyslarni bekor qila boshladi. «Aeroflot»ning o‘zi Moskvaga uchadigan 54 ta, Moskvadan uchuvchi 52 ta reysni bekor qildi. Ukraina prezidenti Zelenskiy «Moskva osmoni haqli tarzda xavfli ekani»ni aytdi.Hafta sargardoni – prezident VuchichMoskvadagi paradga eng katta qiyinchilik bilan yetib borgan mehmon Serbiya prezidenti Aleksandr Vuchich bo‘ldi. Avvaliga Latviya va Litva Vuchichning Moskvaga uchajak samolyotiga o‘z osmonini ochmadi. Keyin Moskva aeroportlari dron hujumi sabab yopilgach, Vuchichning uchog‘i Bokuga favqulodda qo‘nishga majbur bo‘ldi. Uchoq Ozarboyjonda biroz turgach, Moskvaga uchib ketdi.Qizig‘i, Vuchich bir necha kun oldin betobligi sabab AQShga safarini yakunlab, qaytishga majbur bo‘lgan va kasalxonaga yotqizilgandi. Serbiya prezidentining yuragi bezovta qilgani aytildi. Lekin u baribir Moskvaga safarini bekor qilmadi. Sadoqatni qarang.Qodirovga ruxsat berilmadiRamzan Qodirov o‘zbekistonliklar orasida juda mashhur shaxs. Shu sabab uning atrofidagi mojaroni hafta voqealari qatoriga qo‘shdik. Xullas, kutilmaganda chechen davlat nashri Qodirov iste’fo so‘ragani haqida gapini e’lon qilib qoldi. Oldinroq mustaqil rus nashrlari Qodirov kasalxonada tunab qolayotgani, hali voyaga yetmagan o‘g‘lini o‘ziga voris qilishni istayotgani haqida yozib chiqqandi. Checheniston rahbari bu mish-mishlarga munosabat bildirarkan, qaytanga men o‘zim iste’fo so‘rayman, umid qilaman, uni qabul qilishadi, deb chiqdi.Ko‘p o‘tmay ikki milliondan ortiq obunachisi bor Telegram-kanalida uni noto‘g‘ri tushunishgani, ishdan ketish-ketmasligini faqat Putin hal qilishini aytdi. Bu postiga o‘zi Putin bilan quchoqlashgani, o‘g‘illari Putin bilan ko‘rishgani aks etgan videoni ilova qildi.Bir kun o‘tib esa Qodirov Kremlda Putin bilan uchrashuv o‘tkazdi. Bu uchrashuv yakunida «protokoldan tashqari uchrashuv» ham o‘tkazildi. Ramzan Qodirovning aytishicha, uchrashuvda Putin Mark Tvenning «Mening o‘limim haqida xabarlar bo‘rttirilgan», degan iborasini keltirgan ekan. Xullas, Putin Qodirovga iste’foga chiqishga ruxsat bermadi.«Barselona» yarimfinalda qoqildiYevropa Chempionlar Ligasi joriy mavsumida g‘oliblik uchun asosiy da’vogar sifatida qaralgan «Barselona» musobaqani yarimfinalda to‘xtatadigan bo‘ldi. Birinchi o‘yinda o‘z maydonida Italiyaning «Inter» jamoasi bilan 3:3 o‘ynagan «Barsa» Milandagi javob bahsida 3:4 hisobida yengildi. Qizig‘i, 87-daqiqada Rafinya katalonlarning uchinchi golini urib, jamoasini hisobda oldinga olib chiqqandi, biroq qo‘shib berilgan daqiqalarda Franchesko Acherbi, qo‘shimcha bo‘limlarda esa Davide Fratezi gol urib, «Inter»ni finalga olib chiqdi.O‘yin qahramoni shubhasiz, «Inter»ni kurashda saqlab qolgan 37 yoshli markaziy himoyachi Franchesko Acherbi bo‘ldi. O‘n yillar avval ikki martalab saratonga chalinib, kasallikni yenggan, keyin o‘rtamiyona jamoalarda sarson bo‘lgan Acherbi «Barsa»ga qarshi o‘yin oxirida kutilmaganda raqib jarima maydonida paydo bo‘lib, uncha-muncha hujumchilar havas qiladigan gol urdi va jamoasini qutqarib qoldi.Ikkinchi yarimfinalda PSJ «Arsenal»ni yengib, finalga chiqdi. Dunyo futbolidagi eng zo‘r musobaqaning bu yilgi g‘olibi 30 may kuni Myunxenda aniqlanadi.Bu o‘yingacha «Barsa»ning ikki futbolchisi Lamin Yamal va Rafinya «Oltin to‘p»ni yutish uchun eng asosiy da’vogar bo‘lib turgandi. Ular musobaqani tark etgach, endi Usmon Dembele asosiy favoritga aylandi.Tramp Zelenskiy bilan gaplashdiHafta davomida AQSh prezidenti Donald Tramp Ukraina prezidenti Volodimir Zelenskiy bilan telefonda gaplashdi. Kiyev mineral resurslar bo‘yicha kelishuvni imzolagach, Tramp umuman Ukrainani tanqid qilmay qo‘ydi. Bu gal ham u Zelenskiy bilan «yaxshi muloqot o‘tkazgani»ni aytdi. AQSh va Ukraina liderlari muloqotda hech qanday sharsiz 30 kunlik o‘t ochishni to‘xtatish rejimi diplomatiyaga yo‘l ochishi bo‘yicha yakdil fikrga kelgan. Biroq Moskva bu gal ham 30 kunlik sulh taklifini qabul qilmadi. Amerika nashrlariga ko‘ra, endi Tramp Rossiyaga iqtisodiy bosim o‘tkazish yo‘llarini izlashi mumkin.Yevrouchlik Kiyevga bordi10 may kuni Germaniya yangi kansleri Fridrix Mers, Fransiya prezidenti Makron va Britaniya bosh vaziri ser Kir Starmer poyezdda Kiyevga bordi. Ular shu tariqa hamon Ukrainani qo‘llashda sobitqadam ekanlarini ko‘rsatishdi. Yevrouchlik yetakchilari Kiyevdan turib Zelenskiy va Polsha bosh vaziri Donald Tusk hamrohligida AQSh prezidenti Tramp bilan telefon orqali gaplashdi.Bill Geyts hamma pulini xayriya qiladiUzoq yillar dunyoning eng boy odami bo‘lgan, Microsoft asoschisi Bill Geyts keyingi 20 yil ichida bor boyligini xayriyaga sarflashini e’lon qildi: Gates foundation hisobidagi 200 milliard dollar atrofida pul turli xayriya dasturlariga yo‘naltiriladi. 2045 yil 31 dekabrga borib fond barcha pulini sarflab, yopiladi.Milliarder pullarini yangi tug‘ilgan chaqaloqlar, ayollar o‘rtasidagi kasalliklarni davolash, kambag‘allarga yordam berishga sarflamoqchi. «Odamlar o‘limimdan keyin men haqimda ko‘p gapirishadi. Meni eslashganda u boy holatda o‘ldi deyishlarini istamayman», degan Geyts.Bill Geyts xayriya fondiga 2000 yilda asos solgan. U hozirgacha OITS, sil va bezgakka qarshi kurash uchun 100 milliard dollardan ko‘proq sarflagan. Ayni damda milliarderning shaxsiy boyligi 108 milliard dollarni tashkil etadi. Avvaliga milliarder uning pullari o‘limidan keyin ham odamlarga yordam berishini istagan, lekin endi barchasini ko‘zi ochiqligida sarflab qolmoqchi ko‘rinadi.Bizda hozircha shular. Bu sizlarga yetkazmoqchi bo‘lgan xabarlarimizning oxirgisi edi. Haftalik dayjest ko‘rsatuvi bilan kelasi yakshanbada ko‘rishguncha.O‘tkir Jalolxonov tayyorladi.Tasvirchi va montaj ustasi ­­­­– Faxriddin Hotamov. ",
            "category": "Jahon ",
            "image_url": [],
            "type": "gazeta"
        },
        {
            "title": "Sulh o‘rniga – Istanbulda yangi muzokaralar. Putin G‘arbning 30 kunlik otashkesim bo‘yicha taklifiga qanday javob qaytardi?",
            "url": "https://kun.uz/news/2025/05/11/sulh-orniga-istanbulda-yangi-muzokaralar-putin-garbning-30-kunlik-otashkesim-boyicha-taklifiga-qanday-javob-qaytardi",
            "published_at": "",
            "content": "U yarashuv masalasini Moskva va Kiyevning 15 may kuni Istanbulda bo‘lib o‘tishi mumkin bo‘lgan to‘g‘ridan to‘g‘ri muzokaralarida muhokama qilishni taklif qildi. Moskva ularda oldindan hech qanday shartlarsiz ishtirok etishga tayyor, dedi Rossiya prezidenti.Putinning taklifi aslida 2022 yilda samarasiz yakunlangan format va jarayonga qaytishdir.Vladimir Putinning Kremlda jurnalistlar uchun bergan tungi bayonotidan bilish mumkinki, Moskva amalda Ukrainaning yangi shartlarsiz 30 kunlik sulh e’lon qilish taklifiga rad javobini berdi.U Kiyevni bungacha Kreml e’lon qilgan barcha sulhlarni: 2025 yil mart-aprel oylaridagi «energetika sulhi», aprel oyidagi «Pasxa sulhi» va Moskva tomonidan 8-10 may kunlari uchun e’lon qilingan uch kunlik otashkesimni buzishda ayblagan. Ukraina bunday ayblovlarni bir necha bor rad etgan va o‘t ochishni to‘xtatish rejimini aynan Moskva buzayotganini ta’kidlagan.Kiyevning 12 maydan boshlab 30 kunlik to‘liq va so‘zsiz o‘t ochishni to‘xtatish rejimini e’lon qilish taklifi bir kun avval Ukrainada bo‘lib o‘tgan «ko‘ngillilar koalitsiyasi» sammiti hamda Fransiya, Buyuk Britaniya, Polsha va Ukraina yetakchilarining Donald Trampga birgalikdagi qo‘ng‘irog‘i yakunlari bo‘yicha Kiyevda yangragan edi. AQSh prezidenti ham Moskvadan «to‘liq va so‘zsiz sulh» e’lon qilishni talab qilish bo‘yicha qo‘shma qarorni qo‘llab-quvvatlagandi.O‘t ochishni to‘xtatish g‘oyasidan bosh tortgan Putin Kiyevga «hech qanday shartlarsiz» to‘g‘ridan to‘g‘ri muzokaralarni tiklashni taklif qildi.Bu 15 may kuni Istanbulda bo‘lishi mumkin, dedi u Kremlda jurnalistlarga.Yangi muzokaralar, Putinning so‘zlariga ko‘ra, 2022 yilgi Istanbul muzokaralarining davomi bo‘lishi kerak.«Kechiktirmasdan, Istanbulda... ular to‘xtatilgan joyda boshlashni taklif qilamiz», – dedi Putin va o‘shanda yarashuv bilan yakunlanmagan muzokaralarni Ukraina tomoni buzganini qo‘shimcha qildi.Uning so‘zlariga ko‘ra, 11 may, yakshanba kuni u bu tashabbusni Turkiya prezidenti Rajab Toyyib Erdo‘g‘an bilan muhokama qilishni rejalashtirmoqda. Turkiya rahbari 2022 yilda ham Kiyev va Moskva o‘rtasida vositachilik qilgandi.«Muzokaralar chog‘ida yangi sulh, yangi otashkesim haqida kelishib olish mumkin bo‘lishi ehtimoldan xoli emas», – dedi Putin va endi «to‘p Ukraina tomonida» ekanini qo‘shimcha qildi.U muzokaralar chog‘ida o‘t ochishni to‘xtatish rejimi e’lon qilishni taklif etmagan.Shu bilan birga, Rossiya prezidenti ilgari ko‘p marta aytgan gapini takrorladi: «Biz Ukraina bilan jiddiy muzokaralar olib borishga tayyormiz, ularning ma’nosi mojaroning asl sabablarini bartaraf etishdir».U, shuningdek sulh Kiyevning qayta qurollanish, harbiylarni o‘qitish va boshqa imkoniyatlarini ham istisno qilishi kerakligini eslatdi. U mart oyida, Moskvaning ehtimoliy sulhga munosabatini birinchi marta izohlaganida ham shunday shartlarni keltirdi. «Biz ham shuning tarafdorimiz, ammo nyuanslar bor», – degandi o‘shanda Rossiya prezidenti Moskva o‘t ochishni to‘xtatishi uchun talab etiladigan shartlarni nazarda tutib.Ukraina va uning g‘arbdagi ittifoqchilari bu talablarni nomaqbul deb atadi, chunki bunday holatda Kiyev qurolsizlanishiga to‘g‘ri keladi.Putinning chiqishi Moskva vaqti bilan taxminan tungi soat 01:30 da boshlangan va taxminan 20 daqiqa davom etgan, bu prezidentning Moskvadagi eng kechki chiqishi bo‘lishi mumkin. Ko‘p o‘tmay, Ukrainadagi monitoring kanallari Rossiyaning zarbdor dronlari 8-10 may kunlaridagi qisqa muddatlik tanaffusdan keyin Ukraina osmoniga kirib kelishi qayta tiklangani haqida xabar berdi.Kiyev nima taklif qilgandi?Putinning bayonoti Kiyevda Ukrainaga ittifoqchi davlatlar yetakchilarining «ko‘ngillilar koalitsiyasi» nomi ostidagi sammitidan bir necha soat o‘tib berildi. Putinning bayonoti kutilayotgan sharoitda Kreml sammit yakunlariga izoh bermadi: sammit yakunida Ukraina prezidenti Volodimir Zelenskiy 12 maydan boshlab kamida 30 kun davomida o‘t ochishni to‘liq va so‘zsiz to‘xtatish bo‘yicha talab haqida e’lon qildi.Sammitda ishtirok etish uchun 10 may kuni ertalab Ukraina poytaxtiga Germaniyaning yangi kansleri Fridrix Mers, Fransiya prezidenti Emmanuel Makron, Buyuk Britaniya bosh vaziri Kir Starmer va Polsha hukumati rahbari Donald Tusk tashrif buyurgandi. Zelenskiy bilan muzokaralardan so‘ng, besh kishi o‘z tashabbuslarini AQSh prezidenti Donald Tramp bilan telefon orqali muhokama qildi, Tramp ularning Moskvaga nisbatan talabini qo‘llab-quvvatladi.«Agar [Putin] tinchlik haqida jiddiy gapirayotgan bo‘lsa, unda buni ko‘rsatish imkoniyati bor. „Agar“ va „lekin„“ deyishni, shartlar va kechiktirishlarni bas qilish kerak», – dedi Starmer sammit yakunida.Agar Moskva bunga rozi bo‘lmasa, Yevropa va AQSh unga qarshi yangi sanksiyalar joriy etishga tayyor, deb va’da berdi Makron.G‘arb yetakchilari hozircha Putinning 30 kunlik sulhni rad etishiga o‘z baholarini berishmadi.2022 yilgi Istanbul muzokaralari qanday o‘tgan va nima bilan yakunlangandi?Putin amalda davom ettirishni taklif qilgan Istanbuldagi muzokaralar 2022 yil mart oyi oxirida, Rossiya Ukraina hududiga keng ko‘lamli bostirib kirishni boshlaganidan bir necha haftadan keyin bo‘lib o‘tgandi.O‘shanda Rossiya Ukrainaning NATOga qo‘shilishdan bosh tortishini va Kiyevning yadrosiz va blokdan tashqari davlat maqomiga rozi bo‘lishini talab qilgan, Ukraina esa shartnomalarda qayd etilgan xavfsizlik kafolatlari sharti bilan bunga tayyor edi. Rossiya tomonidan anneksiya qilingan Qrim va Donbass masalasi ikki davlat prezidentlari darajasida alohida muhokama qilinishi ko‘zda tutilgandi. Kiyev o‘t ochish to‘liq to‘xtatilganidan keyingina shartnoma imzolanishi mumkinligini bildiradi.Muzokaralar natijalari «Istanbul kommyunikesi»da qayd etildi, ammo uni rivojlantirish bo‘yicha aniq shartnomalar tuzilmadi. Iyun oyi o‘rtalarida Putinning yordamchisi Yuriy Ushakov «hammasi tugagani»ni ma’lum qildi.O‘shanda BBC manbasi muzokaralar muvaffaqiyatsizligining sababini shunday izohlagandi: «Muzokaralar, agar yetakchilar tinchlik haqida kelishib olsalar, imzolaydigan hujjatlar haqida edi. Endilikda tinchlik umuman imkonsiz ekani ayon bo‘ldi».Bu vaqtga kelib, xususan, rossiyalik harbiy xizmatchilarning Ukrainaning Bucha shahridagi harbiy jinoyatlari faktlari allaqachon oshkor bo‘lgan, Rossiya esa Qora dengiz floti flagmani «Moskva» kreyseridan ayrilgan, bu esa Zelenskiyning muzokaralarni davom ettirishga tayyorligi haqidagi bayonotlariga qaramay, muzokaralarni murakkablashtirgan edi.O‘sha yil kuzida Rossiya Ukrainaning to‘rtta oblastini anneksiya qilganidan so‘ng, Zelenskiy Putin bilan to‘g‘ridan to‘g‘ri muzokaralar olib borishni amalda taqiqlovchi farmonni imzolaydi.Endi, Putinning yordamchisi Yuriy Ushakov muzokaralar «2022 yilda to‘xtatilgan joyidan, tabiiyki, haqiqiy vaziyatni hisobga olgan holda» qayta boshlanishi kerakligini aytdi.2025 yil bahoriga kelib Istanbul kommyunikesi yangi muzokaralar uchun boshlang‘ich nuqta bo‘lishi mumkinligi haqida  yana gapira boshlashdi. Xususan, Donald Trampning Yaqin Sharq bo‘yicha maxsus vakili, shuningdek, Ukraina bo‘yicha muzokaralarni tashkil etish jarayonida ishtirok etayotgan Stiv Uitkoff Istanbuldagi muzokaralarni «aniq va mazmunli» deb atadi va ular «tinchlik bitimi tuzish uchun mo‘ljal» bo‘lib xizmat qilishi mumkinligini aytdi. Biroq, Trampning Ukraina bo‘yicha maxsus vakili Kit Kellog uning fikriga qo‘shilmadi va endi tomonlar «mutlaqo yangi narsani ishlab chiqishlari kerakligi»ni bildirdi.G‘arb yetakchilari Putinga qanday javob qaytardi?Putinning bayonoti yarim tunda yangragani sababli, unga munosabat endi bildirilmoqda.Donald Tramp hozircha so‘nggi sutkadagi voqealarga eng umumiy izoh berish bilan cheklandi va ularni Rossiya va Ukraina uchun «ehtimoliy buyuk kun» deb atadi.«O‘ylab ko‘ring, bu „qonli hammom“ tugasa, necha yuz minglab odamlar hayoti saqlab qolinadi. Bu avvalgisidan ancha yaxshi bo‘lgan yangi dunyo bo‘ladi. Men bunga erishish uchun ikkala tomon bilan ishlashda davom etaman», – deb yozdi u o‘zining Truth Social ijtimoiy tarmog‘ida.Biroq, Amerika prezidentining postidan uni nima umidlantirgani haqida aniq xulosa chiqarib bo‘lmaydi: Ukraina ittifoqchilarining 30 kunlik sulh haqidagi qo‘shma talabimi yoki Vladimir Putinning otashkesimdan bosh tortish bilan birga to‘g‘ridan to‘g‘ri muzokaralarga qaytish bo‘yicha taklifmi.Fransiya prezidenti Vladimir Putinning Moskva va Kiyev o‘rtasida to‘g‘ridan to‘g‘ri muzokaralarni qayta tiklash taklifini «birinchi qadam, ammo yetarli emas» deb atadi.«Muzokaralardan oldin o‘t ochishni so‘zsiz to‘xtatish bo‘lmaydi. Putin yo‘l qidirmoqda, lekin vaqtdan yutmoqchi», – dedi u jurnalistlarga Polshaning Pshemisl shahrida Kiyevdan uyga qaytayotganda.Tahlil: urush yakuni yaqinlashdimi?Istanbulga qaytish: Vladimir Putinning muzokaralarga qaytish taklifi urush tugashini yaqinlashtiradimi? BBC rus xizmati muxbiri Elizaveta Foxt izohlaydiVladimir Putinning Kremlda jurnalistlar oldidagi tungi nutqida ikkita muhim jihatga e’tibor qaratish joiz.Birinchidan, Rossiya prezidenti amalda o‘t ochishni to‘xtatish rejimini 30 kunga uzaytirish g‘oyasidan voz kechdi. Ukraina va uning Yevropadagi ittifoqchilari uzoq muddatli sulhni qattiq kutayotgandi. Putin esa Ukraina oldingi otashkesimlarni buzganini ro‘kach qilib, o‘t ochishni to‘xtatishni istamadi (Ukraina rasmiylari ham Rossiyani otashkesim chog‘ida shu kabi qoidabuzarliklarga yo‘l qo‘yishda ayblagan).Ikkinchidan, shu paytgacha Ukraina bilan to‘g‘ridan to‘g‘ri muzokaralarni boshlashga tayyorligini bir necha bor aytgan Putin birinchi marta Kiyevga uchrashuv uchun aniq sana va joyni taklif qildi: 15 may, Istanbul. Rossiya prezidentining so‘zlaridan ma’lum bo‘lishicha, u aslida uch yil oldin to‘xtatilgan muzokaralarni qayta boshlashni taklif qilmoqda.O‘shanda, 2022 yil bahorida Rossiya va Ukraina delegatsiyalari Belarus va Istanbulda uchrashgan edi. Ushbu muloqot natijasi Istanbul kommyunikesi bo‘lgandi – bu hujjatda Ukraina xavfsizlik kafolatlari evaziga neytral maqomga rozi bo‘lishi mumkinligi, bosib olingan hududlar masalasi esa Putin va Zelenskiy tomonidan shaxsan muhokama qilinishi aytilgandi. Oxir-oqibat bitim barbod bo‘ldi.Ukraina rasmiylari Vladimir Putin ularni Istanbulga uchrashuvga chaqirishini bilganmi yoki yo‘qmi, bunisi noma’lum. Kremlning bu taklif uchun tanlagan formasi, albatta, Rossiya prezidenti niyatlarining jiddiyligi haqida shubhalarni keltirib chiqaradi.Har qanday holatda ham Putinning taklifi Kiyevni qiyin ahvolga solib qo‘yadi. Bir tomondan, Ukraina ittifoqchilari ko‘magida bir necha hafta davomida Rossiya bilan haqiqiy muzokaralarni faqat jangovar harakatlar to‘xtatilgandagina boshlash mumkinligini ta’kidlab keldi. Boshqa tomondan, urushni tezroq tugatishni istagan Donald Tramp boshchiligidagi AQSh Kiyevga bosim o‘tkazmoqda.Agar Kiyev baribir Moskva bilan to‘g‘ridan to‘g‘ri muzokaralarga rozi bo‘lsa, bu ko‘plab noma’lum shaxslar bilan murakkab diplomatik jarayonni boshlaydi. Bosib olingan hududlarni nima qilish kerak? Kiyev qanday xavfsizlik kafolatlariga ega bo‘ladi va ularni kim beradi? Ular Ukrainaning to‘rtta oblasti anneksiya qilinishidan oldin tayyorlanganini hisobga olsak, Istanbul kommyunikesi davridagi hujjatlarga qaytishning imkoni bormi? Rossiya har qanday murosaga tayyormi?Bularning barchasi juda og‘riqli savollar. Ularga ertami-kechmi javob izlashga to‘g‘ri keladi. Biz hozircha Ukrainaning Kreml chaqirig‘iga qanday javob berishini kutishimiz kerak.Istanbuldagi muzokaralar davom etishi Kiyev uchun nimani anglatadi? BBC muxbiri Svyatoslav Xomenko sharhlaydiVladimir Putinning «2022 yilda to‘xtatilgan to‘g‘ridan to‘g‘ri muzokaralarni dastlabki shartlarsiz qayta boshlash» taklifi Kiyev uchun nomaqbuldek ko‘rinadi – «shart qo‘ymasdan muzokaralarga qaytish» talabining o‘zida ham shart qo‘yilmoqda.Ukrainada Rossiya bosqinidan keyingi dastlabki haftalarda olib borilgan muzokaralar Rossiya tomonidan ilgari surilgan Kiyevning taslim bo‘lish shartlarini muhokama qilishdan boshqa narsa emas.Oxir-oqibat muhokamalarga sabab bo‘lgan hujjat bandlari, masalan, Ukraina armiyasi qurollari soni va nomenklaturasini cheklash yoki Kiyevning G‘arb bilan har qanday harbiy hamkorlikdan ixtiyoriy ravishda voz kechishini nazarda tutgan. Bu bandlar, shuningdek, Moskvaning Putinning «mojaro sabablarini bartaraf etish» iborasiga mos keladigan boshqa talablari – o‘sha paytda, ayniqsa hozir, Kiyevda mutlaqo nomaqbul deb hisoblangan va hisoblanmoqda.Darvoqe, Putinning o‘shanda muzokaralarni Ukraina tomoni buzgani haqidagi takroran aytayotgan so‘zlariga qaramay, Kiyev Ukraina delegatsiyasi rahbari David Araxamiya 2022 yilda hech qanday hujjatni tasdiqlamaganini da’vo qilmoqda – u tegishli vakolatlarga ega bo‘lmagani uchun ham.Nima bo‘lganda ham, Kiyevdan «oldindan shart qo‘ymasdan» Istanbul munozaralariga qaytishni talab qilish – bu aslida Ukrainani Rossiyaning yangi hujumidan o‘zini himoya qila olmasligi uchun uning qo‘llari aynan qanday arqonlar bilan bog‘lanishini muhokama qilishga chaqirishdir.Yana bir muhim fakt: Putin Kiyevdan harbiy harakatlarni to‘xtatmasdan muzokaralar stoliga qaytishni talab qilmoqda. Bu mantiq Volodimir Zelenskiy birinchi haftadan beri takrorlayotgan narsaga mutlaqo zid: u to‘g‘ridan to‘g‘ri muzokaralar olib borishga faqat to‘plar ovozi o‘chgandagina tayyor bo‘lishini, bu bilan Rossiya urushni tugatish niyatining jiddiyligini isbotlashi mumkinligini aytadi. Bir so‘z bilan aytganda, Moskva va Kiyev pozitsiyalaridagi tafovutlar juda katta va prinsipialdir.Ammo bu saganing uchinchi yirik qahramoni – Donald Tramp tafsilotlarni tushunadimi-yo‘qmi, aytish qiyin. Zero, bu voqeani ikki xil hikoya qilish mumkin.Bir tomondan, Putin G‘arb va Ukrainaning o‘ttiz kunlik sulh tuzish taklifini rad etdi. Bu mantiqqa ko‘ra, uning keyingi barcha so‘zlari haqiqiy belletristikadir, demak, u va’da qilingan og‘ir sanksiyalar bilan jazolanishi kerak.Boshqa tomondan, Putin endi Zelenskiyning «noqonuniyligi» haqida gapirmayapti va Ukraina bilan to‘g‘ridan to‘g‘ri muzokaralarga tayyor. Agar vaziyatga shunday qaralsa, Kiyevning Putin tomonidan bildirilgan taklifga rozi bo‘lmasligi tinchlik jarayoniga sabotaj bo‘lib ko‘rinadi, buning uchun Tramp Zelenskiyni jazolashi mumkin.Ushbu syujyetning Vashington, Yevropa poytaxtlari va Kiyevning reaksiyasi ko‘rinishidagi rivoji yaqin soatlarda sodir bo‘ladi. Hozircha esa – kuzatuvchi telegram-kanallari Ukraina havo hududiga so‘nggi bir necha kun ichida birinchi «shahidlar» uchib kirgani haqida xabar berdi.",
            "category": "Jahon ",
            "image_url": [
                "https://storage.kun.uz/source/11/oYPmMI4D4h_k5ne9EtpNCG5xadCzPZjA.jpg"
            ],
            "type": "gazeta"
        },
        {
            "title": "AQShda Metallica konserti kuchsiz zilzilaga sabab bo‘ldi",
            "url": "https://kun.uz/news/2025/05/11/aqshda-metallica-konserti-kuchsiz-zilzilaga-sabab-boldi",
            "published_at": "",
            "content": "Metallica rok guruhi Bleksburg shahrida joylashgan Virginiya texnologiya universitetining «Leyn» stadionida konsert berdi. Shtat seysmologik observatoriyasi (VsO) ma’lumotlariga ko‘ra, konsert vaqtida hududda kichik zilzila kuzatilgan.Qayd etilishicha, kuchsiz zilzila mahalliy futbol ishqibozlari uchun an’anaviy madhiyaga aylangan Enter Sandman kompozitsiyasi ijro etilgan vaqtga to‘g‘ri kelgan. Bu vaqt stadionga to‘plangan qariyb 60 ming kishi sinxron tarzda sakrashni boshlagan.«Leyn»dan bir kilometr uzoqlikka o‘rnatilgan seysmograf tuproqning kuchsiz harakatini qayd etgan. VsO direktori Martin Chapmaning so‘zlariga ko‘ra, zilzila kuchli Rixter shkalasi bo‘yicha 1 balldan kuchsizroq bo‘lgan va konsert o‘tkazilgan hududdan tashqarida kuzatilmagan.Eslatib o‘tamiz, 2024 yil iyun oyida amerikalik qo‘shiqchi Teylor Sviftning Shotlandiya poytaxtidagi konserti davomida ham seysmik faollik qayd etilgandi. Mutaxassislarning ma’lumotlariga ko‘ra, yer yuzasidagi tebranishlar 7-9 iyun kunlari kuzatilgan va shou o‘tkazilgan joydan 6 kilometr uzoqlikkacha yoyilgan.",
            "category": "Jahon ",
            "image_url": [
                "https://storage.kun.uz/source/11/XzyW65IbLrabnlKk_WHFt8Wto2nruHOj.jpg"
            ],
            "type": "gazeta"
        },
        {
            "title": "Kolumbiya Panama sobiq prezidentiga boshpana taqdim etdi",
            "url": "https://kun.uz/news/2025/05/11/kolumbiya-panama-sobiq-prezidentiga-boshpana-taqdim-etdi",
            "published_at": "",
            "content": "Kolumbiya hukumati bir yildan oshiq vaqtdan beri Nikaragua elchixonasida yashirinib kelayotgan Panama sobiq prezidenti Rikardo Martinelliga boshpana taqdim etdi. Bu haqda mamlakat Tashqi ishlar vazirligi xabar berdi.«Kolumbiya prezidenti Gustavo Petro Urrego Panama sobiq prezidenti Rikardo Alberto Martinelli Berrokalga siyosiy boshpana taqdim etdi va ushbu qaror tegishli tartibda qo‘shni mamlakat hukumatiga yetkazildi», — deyiladi xabarda.Qayd etilishicha, ushbu qaror insonni himoya qilish tamoyiliga va Kolumbiyaning siyosiy sabablarga ko‘ra ta’qibga uchragan shaxslarga yordam ko‘rsatish an’analariga asoslangan.Rikardo Martinelli 2009-2014 yillar davomida Panama prezidenti bo‘lgan. U 2024 yil 7 fevraldan beri Nikaraguaning Panamadagi elchixonasida yashirinib kelayotgan edi. Bunga sud sobiq prezidentga nisbatan New Business deb nomlangan sxema doirasida Grupo Editorial Epasa media konglomeratini xarid qilish uchun davlat mablag‘larini noto‘g‘ri sarflaganlik aybi bilan yakuniy hukm chiqargani sabab bo‘lgan.Martinelliga 128 oy qamoq jazosi tayinlangan, shuningdek, 19,2 million dollar miqdorida jarima to‘lashi belgilangan. Sud bundan tashqari, uning prezidentlik saylovlarida ishtirok etishini ham taqiqlagan — Martinelli «Maqsadlar sari» partiyasidan davlat rahbarligiga nomzod edi. Saylovoldi poygasida uning o‘rnini Xose Raul Mulino egalladi va natijada g‘alaba qozonib, Panama prezidentiga aylandi.",
            "category": "Jahon ",
            "image_url": [
                "https://storage.kun.uz/source/11/hGcEZmaRASSz_WjtiMZ4aXUoFWiqISYG.jpg"
            ],
            "type": "gazeta"
        },
        {
            "title": "Shri-Lankada avtobus jarlikka qulashi oqibatida 21 kishi halok bo‘ldi",
            "url": "https://kun.uz/news/2025/05/11/shri-lankada-avtobus-jarlikka-qulashi-oqibatida-21-kishi-halok-boldi",
            "published_at": "",
            "content": "Shri-Lankada avtobus jarlikka tushib ketishi oqibatida 21 kishi halok bo‘ldi. Bu haqda politsiyaga tayanib mahalliy Adaderana portal xabar berdi.Qayd etilishicha, hodisa oqibatida kamida 35 kishi jarohat olgan. Ular Nuvara-Eliya va Kotmaledagi shifoxonalarga yetkazilgan.YTHda halok bo‘lganlar shaxsi hozircha aniqlanmagan.Yo‘l-transport hodisasi Shri-Lankaning Markaziy provinsiyasidagi Kotmale hududida sodir bo‘lgan. Mamlakat Transport kengashiga tegishli avtobus janubiy Kataragama ziyoratgohidan Kurunegalaga ketayotganida yo‘ldan chiqib, qariyb 100 metr balandlikdan qulab tushgan.Avvalroq Shri-Lankadagi Maduru Oya suv omboriga Bell 212 vertolyoti qulab tushgan edi. Mamlakat Harbiy-havo kuchlari (HHK) vakilining so‘zlariga ko‘ra, havo kemasi fuqarolik urushi tugaganiga bag‘ishlab o‘tkaziladigan harbiy paradga tayyorgarlik doirasida sinov parvozini amalga oshirayotgan bo‘lgan.",
            "category": "Jahon ",
            "image_url": [
                "https://storage.kun.uz/source/11/Ua2LRrK4wv19BD3tEgNfy-_f8l-pvjBP.jpg"
            ],
            "type": "gazeta"
        },
        {
            "title": "Jahli chiqqan Japarov, matbuotdagi “jiddiy ahvol” va g‘alaba paradlari  – Markaziy Osiyo hafta ichida",
            "url": "https://kun.uz/news/2025/05/11/jahli-chiqqan-japarov-matbuotdagi-jiddiy-ahvol-va-galaba-paradlari-markaziy-osiyo-hafta-ichida",
            "published_at": "",
            "content": "9 may kuni Moskvadagi paradda Markaziy Osiyoning besh davlatidan ham harbiylar qizil maydonda ko‘rinish berdi. Qozog‘iston, Tojikiston va Qirg‘izistonning o‘zida ham harbiy paradlar o‘tkazildi. Japarov shifoxonaga borib, sog‘liqni saqlash vaziriga qattiq tanbeh berdi. Matbuot reytingida mintaqa davlatlarining hammasi 140-o‘rindan pastda. “Tolibon” xorijdan qaytgan biznes egalarini 5 yil soliqdan ozod qilmoqchi.Markaziy Osiyo, parad, 9 mayHaftaning asosiy mavzusi – 9 may. Bu sana O‘zbekiston mustaqillikka erishguniga qadar bizning mamlakatda G‘alaba kuni sifatida nishonlangan, 1999 yilda esa birinchi prezident Islom Karimov 9 mayni Xotira va qadrlash kuni deb e’lon qilgan. Shundan beri respublikamizda bu sana xotira kuni sifatida nishonlanadi. Markaziy Osiyo respublikalari 9 mayni qanday qarshi olgani muhim. Sovet ittifoqi tarkibida yashagan bu 5 davlatdan 3 tasi – Qozog‘iston, Tojikiston va Qirg‘izistonda 9 mayni nishonlash tadbirlari ko‘proq rusparast ohangda o‘tadi deyolamiz. Buni 3 davlatning o‘z mamlakatlarida parad o‘tkazgani fakti ham isbotlaydi. Lekin Qozog‘iston mintaqaning katta kuchi ekan, rusparast davlat bo‘lishdan qochadi, biroq aksil Rossiya bo‘lib namoyon bo‘lishni ham istamaydi. Qozog‘istondagi parad balki qozoq milliy armiyasi namoyishi uchun ham kerak bo‘lgandir. 7 may kuni bo‘lib o‘tgan ushbu paradda 200 dan ortiq harbiy qurol-yarog‘ va texnika, jumladan, 66 ta harbiy aviatsiya samolyoti hamda vertolyotlar namoyish etilgan. Birinchi marta mexanizatsiyalashgan kolonna tarkibida jangovar mashinalar, shuningdek, minalarni zararsizlantirish uchun robotlar o‘rnatilgan maxsus avtomobillar ko‘rsatildi. Bu oxirgi 5 yilda Qozog‘istonda o‘tkazilgan birinchi paraddir, unda xorijiy davlat rahbarlaridan Vetnam kompartiyasi raisi To Lam rafiqasi bilan qatnashgan. Qozog‘istonda koronavirus yillarida parad o‘tkazilmagan, undan keyingi yillarda esa davlat pulini iqtisod qilish uchun parad o‘tkazilmagandi. Prezident To‘qayev paradda chiqish qildi, xalqqa urush haqidagi haqiqatlarni bildirish kerakligini gapirdi.Global siyosatga tajovuz va nafrat batsillalari kirib kelgan bugungi kunda davlatimizning barcha fuqarolariga urush haqidagi bor haqiqatni yetkazish juda muhimdir. Haqiqatsiz tinchlik qadrini bilib bo‘lmaydi. Urush va buyuk g‘alabaning ahamiyati haqidagi tarixiy haqiqatni buzib ko‘rsatishga yo‘l qo‘yib bo‘lmaydi, dedi siyosatchi.To‘qayev global beqarorlik davrida Qozog‘iston uchun asosiy vazifa milliy manfaatlarni himoya qilish ekanini ta’kidladi.Ikkinchi jahon urushida Tojikistondan 300 mingdan ortiq kishi urushga jalb qilingan. Dushanbedagi G‘alaba bog‘ida bu yil harbiy parad o‘tkazilib, unda 4,5 ming nafar harbiylar safarbar qilindi. Ma’lum bo‘lishicha, aslida 9 may kuniga rejalangan bu parad Rahmonning Moskvaga ketishi sababi ortidan oldinroq o‘tkazilgan.Qirg‘izistondagi parad esa Bishkekda Alatoo maydonida o‘tkazildi. Sadir Japarov ham Moksvaga borishi tufayli qirg‘iz harbiy paradi ham 9 maydan oldinga belgilandi. Unda 3 ming nafar qirg‘iz harbiylari qatnashgan. Nutq so‘zlagan prezident Japarov Ikkinchi jahon urushidagi g‘alabada qirg‘izlarning o‘rnini ulug‘ladi.Markaziy Osiyo davlatlaridan deyarli barcha erkaklar frontga ketgan. Qirg‘izistonning har to‘rtinchi fuqarosi fashistlar Germaniyasiga qarshi jang qilgan va, afsuski, ularning yarmi urushdan qaytmagan, qaytganlarning ko‘pchiligi yarador va nogiron bo‘lib qolgan, dedi Japarov.Tojikiston prezidenti esa urush davrida bu davlat 100 mingdan ortiq qochqinlarni qabul qilganini aytdi.Xalqimiz ularni begona deb bilmagan, boshpana, oziq-ovqat, kiyim-kechak berib, aksarini voyaga yetkazgan, dedi siyosatchi... Biz ajdodlarimiz jasorati bilan faxrlanamiz. Ularning har biri frontda ham, front ortida ham g‘alaba qozondi. Ularning matonati bizning abadiy yo‘l ko‘rsatuvchimizdir, degan Imomali Rahmon.Qozog‘iston esa Ikkinchi jahon urushida qatnashgan jangchilar nomi 500 ta ko‘chaga berilishini e’lon qildi.O‘zbekistonda hech qanday harbiy parad, yurish tashkil qilingani yo‘q. Prezident G‘alaba bog‘iga tashrif buyurib, “Matonat madhiyasi” yodgorligi poyiga gul qo‘ydi. Urush qatnashchilari bilan muloqot qildi.Turkmaniston ham harbiy parad o‘tkazgani yo‘q, lekin g‘alabaning 80 yilligini keng nishonladi. Sobiq prezident, Xalq maslahati raisi Gurbanguli Berdimuhammedov “Xalq haqidasi” yodgorligi poyiga gul qo‘ygan, so‘zga chiqqan. G‘alabaning 80 yilligi Turkmanistonning neytralligiga 30 yil to‘layotgani bilan birga nishonlandi. Shu o‘rinda Turkmen Dovlet Habarlary hozirgi prezident Sardorning bobosi Berdimuhammed Annayevning hayot yo‘lini butun turkman xalqiga ibrat qilib ko‘rsatgan.Markaziy Osiyoning har 5 prezidenti 9 may kuni Moskvadagi harbiy paradda qatnashish uchun Rossiyaga bordi. U yerda bu mamlakatlarning harbiy qismlari chiqishi ham bo‘ldi. Tojikiston armiyasi guruhi bu paradda chiqish qilishi haqida e’lon qilingandi, biroq o‘zbek harbiy qismlari qatnashuvi borasida eshitmagan edik.Parad tadbirlaridan avval prezidentlar birgalikda suratga tushayotganda Qirg‘iziston prezidentining harakatlari qirg‘iz mediasi e’tiborini tortgan. U oyog‘i ostida yopishtirilgan Qirg‘iziston bayrog‘i bor qog‘ozni yerdan olib, cho‘ntagiga solgan. Uning yonida turgan Qozog‘iston prezidenti buni payqagan.Japarov vazirga qattiq tanbeh berdiQirg‘iziston prezidenti Sadir Japarovning kasalxonaga borib, u yerda sog‘liqni saqlash vazirini qattiq urishgan videosi keng tarqaldi. Prezident matbuot xizmati Sadir Japarov vazir Erkin Checheyboyevga qattiq tanbeh bergani aks etgan videoni e’lon qildi. Prezident vazirdan bolalar kardiojarrohligi bo‘yicha gumanitar dastur boshlangandan beri bu shifoxonaga necha marta kelganini so‘radi, vazir esa hali birinchi marta deb javob qaytardi.“Markazda shunday muammo bo‘lganida nega birinchi marta kelyapsan? Signalni chalishing kerak edi. Ishxonada o‘tirma, dedim! Ishxonada ikki oy o‘tirganingdan so‘ng kursisiga yopishib qoldingmi? Bolalar o‘lib ketyapti, ishxonangda o‘tiribsan”, deya qattiq tanbeh bergan Sadir Japarov.Matbuot reytingida MO davlatlari 140-o‘rindan pastda“Chegara bilmas muxbirlar” xalqaro tashkilotining 2025 yilgi OAV erkinligi indeksida Markaziy Osiyo respublikalarining hammasi 140-o‘rindan pastda qoldi. Reyting 180 mamlakat ichida o‘tgan. O‘zbekiston 148-o‘rnini saqlab qoldi, ammo mamlakatning beshta yo‘nalishdagi reyting ko‘rsatkichlaridan barchasi pasaygan. Xalqaro kuzatuvchilarga ko‘ra, O‘zbekistonda so‘z erkinligi bo‘yicha vaziyat “juda jiddiy”ligicha qolmoqda.O‘zbekistondagi OAV erkinligining darajasi o‘tgan yili 100 balldan 37 ballga, bu yil esa 35 ballga baholangan. Reytingga asos bo‘ladigan indikatorlarning beshalasida ham pasayish qayd etilgan.Qo‘shni mamlakatlardan Qozog‘iston 141-, Qirg‘iziston 144-, Tojikiston 153-, Turkmaniston 174-, Afg‘oniston 175-o‘rinda qayd etilgan.Rossiya so‘nggi o‘ntalikka – 171-o‘ringacha tushib ketgan, Xitoyning o‘rni 180 davlat orasida 178-o‘ringacha qulagan. Reytingni Shimoliy Koreya va Eritreya yakunlab beradi.Hisobot mualliflariga ko‘ra, dunyo bo‘ylab jurnalistlarning erkin faoliyat yuritishiga to‘siqlarning ko‘payib borishi tendensiyasi to‘xtamayapti.“Dunyo bo‘ylab so‘z erkinligi eng past darajaga yetdi”, – deyiladi “Chegara bilmas muxbirlar” sharhida.Tashkilot tomonidan kuzatib boriladigan 180 ta mamlakat va hududdan 90 tasida OAV xodimlarining ahvoli “qiyin” yoki “juda jiddiy”.Mualliflarga ko‘ra, so‘z erkinligi bo‘yicha global vaziyatning yomonlashayotganiga xavfsizlik muhitining beqarorligi va avtoritarizmning kuchayishi bilan birga iqtisodiy bosim ham asosiy sababdir.Reyting tuzuvchilarning ta’kidlashicha, bugungi kunda butun dunyo bo‘ylab tahririyatlar tobora mustaqillik va iqtisodiy omon qolish istagi o‘rtasida tanlov qilishga majbur bo‘lmoqda.Qayd etilishicha, kuzatilayotgan 180 davlatning 160 tasida OAV umuman barqaror ishlay olmaydi yoki buni faqat qiyinchilik bilan amalga oshirishi mumkin. Mamlakatlarning deyarli uchdan birida tahririyatlar iqtisodiy sabablarga ko‘ra yopilgan, ularga rasmiylar tomonidan ko‘pincha bosim o‘tkazilgan. 46 ta davlatda OAV faqat oz sonli egalari tomonidan nazorat qilinadi.“Tolibon” xorijdan qaytgan biznes egalarini soliqdan ozod qiladiDunyodagi aksariyat davlatlar afg‘onlarni o‘z yurtiga deport qilishda davom etyapti. Xususan, Pokiston va Eron to‘xtovsiz minglab afg‘onlarni ushlab, davlatdan chiqarib yubormoqda. “Tolibon” muvaqqat hukumatidagilar katta biznesmenlar va tadbirkorlar qo‘rqmay vataniga qaytaverishi mumkinligini gapirdi. Muvaqqat hukumatdagi rasmiylardan biri Abdul Salam Hanafiy bu haqda G‘azni viloyatida qaytganlar uchun yer taqsimlash marosimida aytib o‘tdi.Uning so‘zlariga ko‘ra: “Pokistonda yirik biznesga ega bo‘lgan muhojirlar, masalan, zavodlar yoki tijorat operatsiyalarini amalga oshiruvchilar Afg‘onistonga qaytsa – maxsus qo‘mita tomonidan qo‘llab-quvvatlanadi va turli qulayliklar bilan ta’minlanadi. Ularga sanoat parklaridan bepul yer beriladi, bu bog‘lar yonida esa bepul uy-joylar ajratiladi. Bundan tashqari, ular besh yil davomida barcha soliqlardan ozod qilinadi”.Aytilishicha, 25 viloyat bo‘ylab qaytib kelganlar uchun 35 shaharcha qurish rejasi tugallangan.G‘azni viloyatining Andar tumanidagi bozorga “Tolibon” rasmiylari tamal toshi qo‘yib bergan. Shaharsozlik boshqarmasi muhandislar boshlig‘i Hamidurrahmon Shahidxelga ko‘ra, Andar tumanidagi Miri bozorining batafsil rejasiga 192 ta turar joy uchastkasi, 12 ta savdo bloki va 7 tagacha savdo karvonsaroylari kirgan.Qaytganlarni doimiy ravishda joylashtirishni ta’minlash uchun G‘aznining 2-sonli posyolkasidan 4000 gektarga yaqin yer ajratildi, shundan 2000 gektarga yaqini birinchi bosqichda qaytib kelganlarga taqsimlanishi aytilgan. Lekin o‘sha biznes doiralari vakillari Afg‘onistonga endi qaytadimi degan savol o‘rinlidir, albatta.",
            "category": "Jahon ",
            "image_url": [],
            "type": "gazeta"
        },
        {
            "title": "Putin Ukrainaga to‘g‘ridan to‘g‘ri muzokaralarni tiklashni taklif qildi",
            "url": "https://kun.uz/news/2025/05/11/putin-ukrainaga-togridan-togri-muzokaralarni-tiklashni-taklif-qildi",
            "published_at": "",
            "content": "«Kiyev rasmiylariga 2022 yil oxirida ular tomonidan to‘xtatilgan muzokaralarni qayta boshlashni taklif qilamiz. To‘g‘ridan to‘g‘ri muzokaralarni, hech qanday dastlabki shartlarsiz boshlash lozimligini ta’kidlayman. Muzokaralarni kelayotgan payshanba, 15 may kuniyoq Istanbulda boshlash taklifini bildiramiz. Ular oldin ham shu yerda o‘tkazilgan va to‘xtatilgan edi», — deydi Putin 10 may kuni kechasi Kremldagi chiqishida.Putin, shuningdek, Turkiya prezidenti Rajab Toyyib Erdo‘g‘an bilan ushbu muzokaralarni tashkil qilish masalasida suhbatlashishni rejalashtirayotganini ma’lum qildi.«Ertaga bizda Turkiya prezidenti janob Erdo‘g‘an bilan suhbat rejalashtirilgan. Men undan muzokaralar o‘tkazilishi uchun Turkiyada sharoit yaratib berishini iltimos qilaman. Umid qilamanki, u Ukraina bo‘yicha tinchlik yo‘lini izlashga yordam berish istagini tasdiqlaydi», — deydi Putin.Putin, shuningdek, Rossiya Ukraina bilan «jiddiy muzokaralarga tayyor» ekanini ta’kidladi.«Bu muzokaralarning maqsadi — mojaroning asosiy sabablarini bartaraf etish va uzoq muddatli, mustahkam tinchlikka erishishdir. Muzokaralar davomida yangi sulhlar yoki o‘t ochishni to‘xtatish bo‘yicha haqiqiy kelishuvlarga ham erishish mumkinligini istisno etmaymiz», — deya qo‘shimcha qiladi Rossiya prezidenti.10 may kuni Ukraina rasmiylari dushanba kunidan boshlab «quruqlikda, havoda va dengizda kamida 30 kunlik to‘liq va so‘zsiz o‘t ochishni to‘xtatish»ga tayyor ekanliklarini e’lon qildi. Bu qaror Fransiya prezidenti Emmanuel Makron, Polsha bosh vaziri Donald Tusk, Buyuk Britaniya bosh vaziri Kir Starmer va Germaniya muxolifati yetakchisi Fridrix Mersning Kiyevga tashrifidan so‘ng ma’lum qilindi.Kiyevdagi muzokaralardan keyingi matbuot anjumanida Buyuk Britaniya bosh vaziri Kir Starmer agar Vladimir Putin tinchlik haqida o‘ylayotgan bo‘lsa, hozir — bu niyatni namoyish etish uchun eng yaxshi vaqtligini ta’kidladi. «Putin tinchlik o‘rniga shartlar qo‘ymoqda, o‘t ochishni to‘xtatish o‘rniga harbiy parad o‘tkazdi, bu bilan yana bir bor chaqiriq tashlamoqda… Agar Putin tinchlik yo‘liga qaytmasa, biz javob qaytaramiz. Prezident Tramp bilan birgalikda Ukraina mudofaa salohiyatini yanada kuchaytiramiz va Rossiyani muzokara stoliga majburlaymiz», — degandi Starmer.",
            "category": "Jahon ",
            "image_url": [
                "https://storage.kun.uz/source/11/8DgvqFm3ggrdmJqQwDKuy74DcCo7-5Dv.jpg"
            ],
            "type": "gazeta"
        },
        {
            "title": "Kashmirda sulh e’lon qilinganidan keyin portlashlar sodir bo‘ldi",
            "url": "https://kun.uz/news/2025/05/10/kashmirda-sulh-elon-qilinganidan-keyin-portlashlar-sodir-boldi",
            "published_at": "",
            "content": "Jammu va Kashmir poytaxti Srinagarda portlash ovozlari eshitildi, deb xabar berdi hudud bosh vaziri Umar Abdulla ijtimoiy tarmoqda. Bu haqda RBK xabar berdi.«Bu o‘t ochishni to‘xtatish rejimi emas. Srinagar markazidagi havo hujumidan mudofaa bo‘linmalari hozirgina o‘t ochdi», deb yozdi u.The Indian Express xabariga ko‘ra, Pokiston chegara bo‘ylab bir qancha joylarni o‘qqa tutgan va minomyotlardan o‘t ochgan. Xususan, nashr manbalariga ko‘ra, Udhampur shahri hujumga uchragan, Jammu va Kashmir va Rajahstan shtatlarida dronlar kuzatilgan. Oqibatda Panjob shtati chegara hududlarida elektr energiyasi uzilib qolgan.Hindiston tashqi ishlar vaziri Vikram Misri so‘nggi bir necha soat ichida Pokiston tomonidan «kelishuvni qayta-qayta buzish» sodir bo‘lganini aytdi.«Qurolli kuchlar bu qoidabuzarliklarga munosib javob bermoqda va biz buni juda jiddiy qabul qilamiz. Biz Pokistonni bu qonunbuzarliklarni bartaraf etish uchun tegishli choralar ko‘rishga hamda vaziyatga jiddiy va mas’uliyat bilan qarashga chaqiramiz», dedi u va armiyaga «har qanday keyingi hujumlarning oldini olish uchun mas’uliyat bilan» ko‘rsatma berilganini qo‘shimcha qildi.10 may kuni mahalliy vaqt bilan soat 17:00 dan boshlab Hindiston va Pokiston o‘rtasida o‘t ochishni to‘xtatish rejimi e’lon qilindi. Bu haqda dastlab AQSh prezidenti Donald Tramp ma’lum qildi, keyinroq Nyu-Dehli va Islomobod tasdiqladi.Hindiston va Pokiston o‘rtasidagi mojaro 7 mayga o‘tar kechasi qizg‘in pallaga kirdi. Hodisaga Nyu-Dehli nazorati ostidagi, biroq Islomobod da’vo qilayotgan Jammu va Kashmirdagi terakt sabab bo‘ldi. Hindiston Pokistonda joylashgan «Lashkari-Toyba» tashkiloti bilan aloqador bo‘lgan Qarshilik frontini (TRF) 26 kishini otib tashlaganlikda aybladi. Shuningdek, Nyu Dehli voqeaga Islomobod aloqador ekanini ta’kidladi, biroq, u buni rad etdi.",
            "category": "Jahon ",
            "image_url": [
                "https://storage.kun.uz/source/11/l0gVdkWoW-mC_spheVyrM8X-ENWHwRf2.jpg"
            ],
            "type": "gazeta"
        },
        {
            "title": "AQShda ona va o‘g‘il bir vaqtda universitetni tamomladi",
            "url": "https://kun.uz/news/2025/05/10/aqshda-ona-va-ogil-bir-vaqtda-universitetni-tamomladi",
            "published_at": "",
            "content": "AQSh Texas shtatida yashovchi ayol Brendi Filds bir necha muvaffaqiyatsiz urinishlardan so‘ng, nihoyat universitetni tamomlashga muvaffaq bo‘ldi. Biroq, o‘g‘li Kayl bilan birga.Fox 4 News xabariga ko‘ra, Brendi Filds biznes boshqaruvi magistri, Kayl Filds esa san’at magistri diplomini oldi.«O‘g‘lim bilan bu lahzani baham ko‘rishni xayolimga ham keltira olmasdim. Biz ta’lim olish uchun tunlar va qat’iy belgilangan muddatlarda bir-birimizni qo‘llab-quvvatladik. Diplom olish uchun birgalikda sahnaga chiqish oilamiz uchun ajoyib lahzadir», dedi Brendi.Uning so‘zlariga ko‘ra, magistrlik darajasini olish yo‘li uzoq bo‘lgan, chunki u bir necha bor o‘zi xohlagan ilmiy darajaga erisha olmagan. Shunday bo‘lsa-da, o‘qishni tugatishga qaror qilgan. Ammo ayol «ko‘p yillardan keyin universitetga qaytish qiyin bo‘lganini» tan oldi.Uning o‘g‘li Kaylning aytishicha, hozir Texas nasroniylar universiteti sport jamoasida menejer bo‘lib ishlaydi. Endi yigit bor e’tiborini sportni asosiy daromad manbaiga aylantirishga qaratgan.«Sport har doim hayotimning muhim qismi bo‘lib kelgan. O‘qishni tugatgandan so‘ng sport sohasida ishlashni davom ettirishni rejalashtirgandim. Shunday ekan, mening katta orzum – Nike kompaniyasida ishlash», dedi bitiruvchi.",
            "category": "Jahon ",
            "image_url": [
                "https://storage.kun.uz/source/11/kSjaHY-G2hisD_kkP7xWf8Q22ZN5RWS-.jpg"
            ],
            "type": "gazeta"
        },
        {
            "title": "Ukraina muzokaraga tayyorligini aytdi, Rossiya o‘ylab ko‘rishini ma’lum qildi",
            "url": "https://kun.uz/news/2025/05/10/ukraina-muzokaraga-tayyorligini-aytdi-rossiya-oylab-korishini-malum-qildi",
            "published_at": "",
            "content": "Ukraina prezidenti Vladimir Zelenskiy va Kiyevdagi «Ko‘ngillilar koalitsiyasi» yig‘ilishida ishtirok etgan Yevropa davlatlari yetakchilari AQSh prezidenti Donald Tramp bilan telefon orqali muloqotda, agar 30 kunlik muddatga to‘liq o‘t ochishni to‘xtatish bo‘yicha kelishuvga erishilsa, Ukraina tomoni Rossiya bilan to‘g‘ridan-to‘g‘ri tinchlik muzokaralarini boshlashga tayyorligini ma’lum qildi.Axios xabariga ko‘ra, Tramp bilan suhbat chog‘ida ittifoqchilar Vladimir Putin o‘t ochishni to‘xtatish kelishuvini qo‘llab-quvvatlashdan bosh torsa, Yevropa davlatlari Moskvaga qarshi yangi iqtisodiy sanksiyalar paketini joriy qilishini ta’kidlagan.Manbalardan birining aytishicha, Donald Tramp Ukraina o‘t ochishni to‘xtatish taklifini qabul qilganidan va Kreml bilan to‘g‘ridan-to‘g‘ri muzokaralar olib borishga tayyorligini bildirganidan «xursand».Ikkinchi manba Amerika prezidenti uning tashabbusini Kiyev va Yevropa poytaxtlari qo‘llab-quvvatlaganidan mamnunligini tasdiqladi. «Biz hozir Rossiyadan javob kutmoqdamiz», dedi nashri manbasi.O‘z navbatida Rossiya prezidenti matbuot kotibi Dmitriy Peskov bu taklifga izoh berdi.«Biz bu haqda o‘ylab ko‘rishimiz kerak. Bu yangi yo‘nalish. Bizning o‘z pozitsiyamiz bor. Biz Yevropaning bizga qarshilik qilayotganini ko‘ryapmiz. Yevropa bizga ochiqchasiga qarshi turibdi, biz buni his qilyapmiz, bilamiz va biz bunga o‘rganib qolganmiz. Rossiya tarixan bosimga yon bermagan», dedi Peskov.",
            "category": "Jahon ",
            "image_url": [
                "https://storage.kun.uz/source/11/ghwxS9i8si58YXPCddMUD1Xr434VTegw.jpg"
            ],
            "type": "gazeta"
        },
        {
            "title": "Shvetsiya elektromobillarni quvvatlantiradigan yo‘llarni quradi",
            "url": "https://kun.uz/news/2025/05/10/shvetsiya-elektromobillarni-quvvatlantiradigan-yollarni-quradi",
            "published_at": "",
            "content": "Shvetsiyada, ehtimol, 2045 yilga borib, uzunligi uch ming kilometr bo‘lgan dunyodagi birinchi elektr avtomobil yo‘li paydo bo‘ladi. Bunday yo‘lda elektromobillar harakatlanish paytida quvvat olishi mumkin.O‘tgan oy Yevropa Ittifoqi 2035 yildan boshlab sotiladigan barcha yangi avtomobillarda zararli chiqindilar nol darajada bo‘lishini talab qiluvchi qonunni qabul qildi. Endi Yevropa davlatlari qazib olinadigan yoqilg‘isiz transport vositalari uchun zarur bo‘lgan infratuzilmani tayyorlashga shoshilmoqda.Shvetsiya o‘z avtomobil yo‘llaridan birini elektrlashtirilgan avtomobil yo‘liga aylantirmoqda va bu dunyoda birinchi bo‘lib. Bunday yo‘lda avtomobillar va yuk mashinalari harakatlanish paytida quvvat olishi mumkin.Mutaxassislarning tushuntirishicha, bunday dinamik quvvatlantirish kichikroq batareyalar bilan uzoq masofani bosib o‘tish imkonini beradi va haydovchilar quvvatlovchi stansiyalarda vaqtni behuda sarflamaydi.Shvetsiya elektrlashtirilgan yo‘llar sohasida kashshofga aylandi, u allaqachon bir nechta pilot loyihalarni, jumladan, dunyodagi birinchi vaqtinchalik elektr yo‘lini ishga tushirgan.Loyihani 2025 yilga qadar yakunlash rejalashtirilgan. Hozircha avtomobilni quvvatlash turi aniqlanmagan. Bugungi kunda ularning uchta turi bor: kontakt tizimi, induktiv va konduktiv tizim.Kontakt faqat og‘ir transport vositalari uchun ishlatilishi mumkin. Ushbu tizimda avtobus yoki tramvayning maxsus turini elektr energiyasi bilan ta’minlash uchun havo simlaridan foydalaniladi.Konduktiv tizim smartfonlarni quvvatlantirish paneli kabi ishlaydi. Bunda elektromobil maxsus maydonchaga kirganida simsiz quvvatlanadi.Induktiv tizimda yo‘l ostida joylashgan maxsus jihozlardan foydalaniladi. Elektr quvvati mis katushka va boshqaruv modulidan elektromobillarga uzatadi.",
            "category": "Jahon ",
            "image_url": [
                "https://storage.kun.uz/source/11/OnDE9oNekzMKQjhPBgwzpjvnjvwr-dk3.jpg"
            ],
            "type": "gazeta"
        },
        {
            "title": "Kellog 30 kunlik otashkesimdan keyin Ukraina mojarosiga barham berilishini aytdi",
            "url": "https://kun.uz/news/2025/05/10/kellog-30-kunlik-otashkesimdan-keyin-ukraina-mojarosiga-barham-berilishini-aytdi",
            "published_at": "",
            "content": "30 kunlik keng qamrovli sulh Rossiya va Ukraina o‘rtasidagi qurolli mojaroga barham berish jarayonini boshlaydi, dedi AQSh prezidentining maxsus vakili Kit Kellog.«AQSh prezidenti bir necha bor aytganidek, qotillikni to‘xtating - hoziroq», deb yozdi u ijtimoiy tarmoqda.Kellog Ukraina Tashqi ishlar vazirligi rahbari Andrey Sibiganing Kiyev 12 maydan boshlab 30 kun davomida to‘liq o‘t ochishni to‘xtatishga tayyorligi haqidagi bayonotini shunday izohladi.«Ukraina va barcha ittifoqchilar kamida 30 kun davomida quruqlikda, havoda va dengizda to‘liq, so‘zsiz o‘t ochishni to‘xtatishga tayyor», deb yozgan edi Sibiga o‘z Telegram-kanalida. Uning so‘zlariga ko‘ra, agar Rossiya rozi bo‘lsa va samarali monitoring ta’minlansa, «uzoq muddatli o‘t ochishni to‘xtatish va ishonchni mustahkamlash choralari tinchlik muzokaralariga yo‘l ochishi mumkin».Rossiya va Ukraina o‘rtasida o‘t ochish to‘xtatilgan taqdirda AQSh va Yevropa Kiyevga qurol yetkazib berishni to‘xtatishi kerak, dedi Rossiya prezidenti matbuot kotibi Dmitriy Peskov bu borada.«Aks holda o‘t ochishni to‘xtatish Kiyev uchun foydali bo‘ladi. Ukraina jami safarbarlikni davom ettiradi, yangi qo‘shinlarni frontga o‘tkazadi. Va bu muddatdan yangi harbiy xizmatchilarni tayyorlash va xizmatda bo‘lganlarga dam berish uchun foydalanadi», dedi Peskov. «U holda nega biz Ukrainaga bunday ustunlik berishimiz kerak?», deb so‘radi u.",
            "category": "Jahon ",
            "image_url": [
                "https://storage.kun.uz/source/11/zARSzI7JxgBwA9hxfCmy8E2n7x2wjnGx.jpeg"
            ],
            "type": "gazeta"
        },
        {
            "title": "O‘zbekistonning oltin-valuta zaxiralari 49 mlrd dollardan oshdi",
            "url": "https://kun.uz/news/2025/05/10/ozbekistonning-oltin-valuta-zaxiralari-49-mlrd-dollardan-oshdi",
            "published_at": "",
            "content": "O‘zbekistonning rasmiy zaxira aktivlari 1 may holatiga 49,25 mlrd dollarni tashkil etib, 1 aprel holatiga nisbatan 1,4 mlrd dollarga oshdi. Bu haqda Markaziy bank tomonidan e’lon qilingan hisobotda keltirib o‘tilgan. O‘tgan oyda xorijiy valutadagi zaxiralar 617 mln dollarga oshdi — 9,41 mlrd dollardan 11,03 mlrd dollargacha. O‘z navbatida zaxiralardagi oltinning fizik hajmi 11,8 mln troya unsiyadan 11,5 mln troya unsiyagacha kamaygan bo‘lsa-da, qiymati 36,8 mlrd dollardan 37,6 mlrd dollargacha oshgan. Bunga mart oyida oltin narxlarining keskin qimmatlashgani sabab bo‘lgan.“O‘zbekiston yalpi xalqaro zaxiralari hajmi 2025 yil aprel oyida 1401 mln dollarga oshdi. Xususan, oy davomida oltin narxining 3120,2 dollardan 3284,3 dollargacha oshishining ta’siri 1881,3 mln dollarni tashkil etdi”, deyiladi MB xabarida.Bundan tashqari, o‘tgan yildan Markaziy bank aktivlarni diversifikatsiya qilish doirasida xorijiy qimmatli qog‘ozlarni sotib olishni ham boshlagandi. Aprel oyi yakuniga kelib zaxiradagi bunday qimmatli qog‘ozlar hajmi 704 mln dollarga yetgan.",
            "category": "Iqtisodiyot ",
            "image_url": [
                "https://storage.kun.uz/source/11/ckV6y2IDqmP03OQPI1EfcSZdNu1m_w7B.jpg"
            ],
            "type": "gazeta"
        },
        {
            "title": "O‘zbekiston va Turkmaniston tovar ayirboshlash hajmini 2 mlrd dollarga yetkazishga kelishib oldi",
            "url": "https://kun.uz/news/2025/05/08/ozbekiston-va-turkmaniston-tovar-ayirboshlash-hajmini-2-mlrd-dollarga-yetkazishga-kelishib-oldi",
            "published_at": "",
            "content": "Nashrda ma’lum qilinganidek, Turkman xalqining milliy yetakchisi, Turkmaniston Xalq Maslahati raisi Gurbanguli Berdimuhamedov tashrif bilan O‘zbekistonda bo‘ldi.\"Tashrif davomida O‘zbekiston prezidenti va Turkman xalqining milliy yetakchisi o‘rtasida muzokaralar o‘tkazildi, – deyilgan maqolada. – Unda O‘zbekiston-Turkmaniston do‘stlik, yaxshi qo‘shnichilik va strategik sheriklik munosabatlarini yanada rivojlantirish va mustahkamlashning dolzarb masalalari muhokama qilindi\".Shuningdek, o‘zaro hamkorlikning barcha yo‘nalishlarida, jumladan, siyosiy, parlamentlararo, savdo-iqtisodiy, transport-kommunikatsiya va madaniy-gumanitar sohalarda ko‘p qirrali hamkorlik jadal rivojlanib borayotgani qayd etildi.Xabar qilinishicha, Hukumatlararo komissiya, Ishbilarmonlar kengashi, Hududlar forumi majlislari, madaniyat kunlari, ko‘rgazmalar va hokazolar muntazam o‘tkazib kelinmoqda. O‘tgan yili o‘zaro tovar ayirboshlash hajmi 1,1 milliard dollarni tashkil etdi.\"Ikki mamlakat poytaxtlarida savdo uylari tashkil etilib, yuk tashish hajmi ortib bormoqda. Yaqin yillarda o‘zaro tovar ayirboshlash hajmini 2 milliard dollarga yetkazish vazifasi qo‘yildi. Bundan tashqari, hamkorlikda \"Shovot-Toshhovuz\" chegara savdo zonasi tashkil etilmoqda\", – deb yozgan \"Kazinform\".",
            "category": "Iqtisodiyot ",
            "image_url": [
                "https://storage.kun.uz/source/11/2ac8JehBK5QZwop83EKXEl68ieh0a5kt.jpg"
            ],
            "type": "gazeta"
        },
        {
            "title": "Fransiya O‘zbekistonda uy-joylar “yashil” renovatsiyasiga mablag‘ ajratadi",
            "url": "https://kun.uz/news/2025/05/08/fransiya-ozbekistonda-uy-joylar-yashil-renovatsiyasiga-mablag-ajratadi",
            "published_at": "",
            "content": "Energetika vazirligi xabar berishicha, mazkur loyiha O‘zbekistonda turar joy binolarining energiya samaradorligini oshirish maqsadida ishlab chiqilayotgan bo‘lib, ayni paytda baholash va tayyorgarlik ishlari olib borilmoqda. Loyihaga ko‘ra, Fransiya taraqqiyot agentligi tomonidan kredit liniyasi va texnik yordam ajratilib, O‘zbekiston ipotekani qayta moliyalashtirish kompaniyasi orqali tijorat banklari ishtirokida yakuniy iste’molchilarga kreditlar taqdim etilishi ko‘zda tutilgan.Ushbu loyiha doirasida aholining energiya samaradorligi bo‘yicha xabardorlik darajasini aniqlash uchun maxsus onlayn savolnoma o‘tkazilmoqda. Savolnoma loyihaning texnik konsultantlari, Juru va AETS (Fransiya) mutaxassislari tomonidan ishlab chiqilgan bo‘lib, yig‘ilgan ma’lumotlar loyihaning iqtisodiy va texnik asoslarini shakllantirishda foydalaniladi.",
            "category": "Iqtisodiyot ",
            "image_url": [
                "https://storage.kun.uz/source/11/YrRDcIfIaDfNfwQLVTJhYwVtZ2M1YNxF.jpg"
            ],
            "type": "gazeta"
        },
        {
            "title": "Pokiston O‘zbekistonda tibbiyot sohasida loyihani amalga oshirish imkonini o‘rganmoqda",
            "url": "https://kun.uz/news/2025/05/07/pokiston-ozbekistonda-tibbiyot-sohasida-loyihani-amalga-oshirish-imkonini-organmoqda",
            "published_at": "",
            "content": "Muloqot davomida O‘zbekistonda davlat-xususiy sheriklik asosida tibbiyot yo‘nalishida ta’lim va davolash muassasasini tashkil etish bo‘yicha pokistonlik tadbirkor tomonidan ilgari surilgan loyiha yuzasidan fikr almashildi.Loyihani amalga oshirish imkoniyatlari, huquqiy tartib-taomillar va hamkorlikning istiqbolli yo‘nalishlariga e’tibor qaratildi.Tomonlar o‘zaro manfaatli hamkorlikni yo‘lga qo‘yishga tayyor ekanligini bildirdi va kelgusida loyiha yuzasidan muloqotni davom ettirishga kelishib oldi.",
            "category": "Iqtisodiyot ",
            "image_url": [
                "https://storage.kun.uz/source/11/PaOjVPDNCRgqHiz8NN0dBhRvRpEOhmhC.jpg"
            ],
            "type": "gazeta"
        },
        {
            "title": "O‘zbekiston iqtisodiyotiga kiritilgan investitsiyalar hajmi 20 foizga oshdi",
            "url": "https://kun.uz/news/2025/05/06/ozbekiston-iqtisodiyotiga-kiritilgan-investitsiyalar-hajmi-20-foizga-oshdi",
            "published_at": "",
            "content": "Qozog‘istonning \"Kursiv\" elektron nashrining yozishicha, investitsiyalar energetika, farmatsevtika, agrosanoat va transport sohalarida loyihalarni ishga tushirishga yo‘naltirildi.Prognozlarga ko‘ra, O‘zbekiston iqtisodiyotiga joriy yilning birinchi yarmida xorijiy sarmoya kiritilishi 18 milliard dollardan oshadi.Joriy yil oxirigacha 42 milliard dollarlik investitsiya jalb etish rejalashtirilgan. Bu respublikada 81 ta yirik loyihani, sakkiz mingdan ortiq kichik va o‘rta loyihalarni ishga tushirish imkonini beradi.",
            "category": "Iqtisodiyot ",
            "image_url": [
                "https://storage.kun.uz/source/11/sQZ_05tZPGyBBa4oje0gCSYh8s2i7WKo.jpg"
            ],
            "type": "gazeta"
        },
        {
            "title": "Ayrim davlat korxonalarining eksklyuziv huquqlari bekor qilinmoqda",
            "url": "https://kun.uz/news/2025/05/06/ayrim-davlat-korxonalarining-eksklyuziv-huquqlari-bekor-qilinmoqda",
            "published_at": "",
            "content": "Ayrim davlat korxonalarining eksklyuziv huquqlari bekor qilinmoqda. Xususan:Shunindek, o‘zlari ishlab chiqargan tovarlarni, shu jumladan, xorijiy valutaga markazlashtirilmagan tarzda yetkazib beruvchi eksportchi korxonalar uchun qonunchilikda nazarda tutilgan soliq imtiyozlari va preferensiyalarni «O‘zkimyoimpeks» MChJ va uning ishlab chiqaruvchi tashkilotlariga joriy etish haqidagi norma bekor qilinmoqda.UzGasTrade AJ tomonidan tabiiy gazni import qilish tender, tanlov hamda Hukumat qarori asosida to‘g‘ridan-to‘g‘ri muzokaralar natijalariga ko‘ra amalga oshirilishini belgilovchi norma bekor qilinmoqda.Ilgari elektrotexnika mahsulotlarining davlat xaridlari doirasida chet ellik yetkazib beruvchilar bilan  bir qatorda mahalliy ishlab chiqaruvchilar ishtirok etganda ularga nisbatan import tovarlarining DDP (O‘zbekiston) narxidan narx preferensiyasi berilgan edi. Aniqlik kiritilishicha, korporativ buyurtmachilar tomonidan tijorat maqsadlarida qayta sotish yoki shu maqsadlarda tovarlardan ishlab chiqarishda foydalanish uchun amalga oshiriladigan davlat xaridlarida preferensiyalar qo‘llanmaydi.",
            "category": "Iqtisodiyot ",
            "image_url": [
                "https://storage.kun.uz/source/11/KLVZQHMjGVHQ8_gw9bgjOqqt8AmXS4Wu.jpg"
            ],
            "type": "gazeta"
        },
        {
            "title": "O‘zbekistonliklar daromadlarining o‘sishi sekinlashdi",
            "url": "https://kun.uz/news/2025/05/06/ozbekistonliklar-daromadlarining-osishi-sekinlashdi",
            "published_at": "",
            "content": "2025 yilning birinchi choragida O‘zbekiston aholisining umumiy daromadlari 222,4 trillion so‘mga yetdi. Bu haqda Milliy statistika qo‘mitasi hisobotida keltirib o‘tilgan.Hisobot davrida aholi daromadlarining nominal ko‘rinishdagi o‘sishi 20,9 foizni, real o‘sish sur’ati esa 9,8 foizni tashkil etgan. O‘tgan yilning mos davrida bu ko‘rsatkich mos ravishda 20,8 va 11,5 foiz bo‘lgandi.Aholi jon boshiga umumiy daromadlar esa nominal qiymatda 18,5 foizga (2024 yilning I choragida – 18,2 foiz), real ko‘rinishda 7,6 foizga (9,2 foiz) ko‘paydi. Natijada 2025 yilning dastlabki 3 oyida aholi jon boshiga o‘rtacha daromad 5,9 mln so‘mga yetgan.Hududlar kesimida daromadlarning eng yuqori ko‘rsatkichi Toshkent shahri (15 mln 859 ming so‘m), Navoiy (9 mln 452 ming so‘m), Buxoro (6 mln 364 ming so‘m) va Toshkent (6 mln 164 ming so‘m) viloyatlarida qayd etilgan. Poytaxt va 3 ta viloyatda aholi jon boshiga umumiy daromadlar respublikadagi umumiy ko‘rsatkichdan baland bo‘lgan.Bu boradagi eng quyi ko‘rsatkichlar Namangan (3 mln 966 ming so‘m) va Surxondaryo (4 mln 78 ming so‘m) viloyatlari hamda Qoraqalpog‘iston Respublikasida (4 mln 117 ming so‘m) qayd etilgan.Aholi jon boshiga daromadlarning eng yuqori real o‘sishi Farg‘ona (14,5 foiz) va Navoiy viloyati (10,1 foiz) hamda Toshkent shahrida (9,8 foiz) kuzatilgan. Jizzax (2,9 foiz), Toshkent (3,3 foiz) va Sirdaryo viloyatlarida (3,4 foiz) aholining real daromadlari juda kam miqdorda o‘sgan.Aholining umumiy daromadlari tarkibiHisobot davrida aholi umumiy daromadlarining katta qismi yollanma ishchilarning daromadlari va mustaqil ravishda band bo‘lishdan olingan daromadlarni o‘z ichiga olgan mehnat faoliyatidan olingan daromadlardan (jami aholi umumiy daromadlarining 57,7 foizi) shakllangan. Aholi umumiy daromadlari tarkibida shaxsiy iste’mol uchun o‘zida ishlab chiqarilgan xizmatlardan olingan daromadlarning ulushi 7,7 foiz, mol-mulkdan olingan daromadlarning ulushi 4,7 foiz, transfertlardan olingan daromadlar ulushi 29,9 foizni tashkil qilgan.Transfertlardan olingan daromadlarning ulushi Andijon, Farg‘ona, Samarqand, Surxondaryo, Qashqadaryo, Xorazm, Namangan viloyatlarida hamda Qoraqalpog‘iston Respublikasi va Buxoro viloyatida aholi umumiy daromadlariga nisbatan 30 foizdan yuqori ko‘rsatkichni tashkil etgan bo‘lsa, Navoiy viloyatida mazkur daromad turining ulushi eng past – 13,9 foiz bo‘lgan.Xususan, aholining umumiy daromadlarida (boshqa joriy transfertlarni hisobga olgan holda) xorijdan pul o‘tkazmalarining ulushi 15,8 foizdan 19,5 foizgacha oshgan.Pul o‘tkazmalariga eng katta bog‘liqlik Andijon, Farg‘ona va Samarqand viloyatlarida kuzatilgan.",
            "category": "Iqtisodiyot ",
            "image_url": [
                "https://storage.kun.uz/source/11/02LAWGIuOnXx5skhfT3Z6qtMwQupM6li.jpg"
            ],
            "type": "gazeta"
        },
        {
            "title": "Britaniya agentligi O‘zbekistonda yirik investitsiya loyihalarini qo‘llab-quvvatlaydi",
            "url": "https://kun.uz/news/2025/05/05/britaniya-agentligi-ozbekistonda-yirik-investitsiya-loyihalarini-qollab-quvvatlaydi",
            "published_at": "",
            "content": "Britaniya tomoni O‘zbekistonda ustuvor sohalar – infratuzilma, ta’lim, sog‘liqni saqlash, axborot texnologiyalar kabi yo‘nalishlarda yirik investitsiya loyihalarini moliyalashtirishda ishtirok etishga qiziqish bildirdi.O‘zaro manfaatli yo‘nalishlarda amaliy harakatlarni jadallashtirishga va aniq chora-tadbirlar belgilab olishga kelishib olindi.Buyuk Britaniya Eksportni moliyalashtirish agentligi davlat organi hisoblanadi. Uning asosiy vazifasi kreditlar, kafolatlar taqdim qilish, sug‘urtalash, maslahat ko‘magini berish va boshqa yo‘llar bilan yordam ko‘rsatish orqali Britaniya tovarlari va xizmatlari eksportini qo‘llab-quvvatlash va rag‘batlantirishdan iborat.",
            "category": "Iqtisodiyot ",
            "image_url": [
                "https://storage.kun.uz/source/11/-KPjjB7CSO_CgNT3Tn132gmkz3QqYpTA.jpg"
            ],
            "type": "gazeta"
        },
        {
            "title": "Kam ta’minlangan oilalarga 19 mlrd so‘mdan ortiq QQS qaytarildi",
            "url": "https://kun.uz/news/2025/05/05/kam-taminlangan-oilalarga-19-mlrd-somdan-ortiq-qqs-qaytarildi",
            "published_at": "",
            "content": "Soliq qo‘mitasi xabar berishicha, 2023 yil 1 maydan “Ijtimoiy himoya yagona reyestri”ga kiritilgan jismoniy shaxslar chakana savdo obektlaridan mol, qo‘y va parranda go‘shti, tuxum va o‘simlik yog‘i sotib olganda xarid summasidan 1 foiz miqdordagi keshbek o‘rniga, 12 foiz QQS (ijtimoiy keshbek) summasini qaytarib olmoqda.2025 yilning I choragida 168 146 nafar iste’molchiga 19,7 milliard so‘mga yaqin ijtimoiy keshbek to‘lab berildi.Eng  ko‘p ijtimoiy keshbek olgan hududlar:Toshkent shahri — 5,4 milliard so‘m;\r\nSamarqand viloyati — 2,2 milliard so‘m;\r\nToshkent viloyati — 1,8 milliard so‘m.Bugungi kunda QQS qaytariladigan mahsulotlar ro‘yxati quyidagicha:",
            "category": "Iqtisodiyot ",
            "image_url": [
                "https://storage.kun.uz/source/11/xAQH3Va6Ha1SmLyh24AhjfN2PPTHAomH.jpg"
            ],
            "type": "gazeta"
        },
        {
            "title": "Muddatli to‘lov bozorini tartibga solish boshlanadi",
            "url": "https://kun.uz/news/2025/05/04/muddatli-tolov-bozorini-tartibga-solish-boshlanadi",
            "published_at": "",
            "content": "Joriy yilning 2 may kuni Markaziy bankda Xalqaro valuta jamg‘armasining konferensiyasi bo‘lib o‘tdi. Tadbirda qatnashgan MB raisi Timur Ishmetovga ko‘ra, O‘zbekistonda muddatli to‘lov bozorini tartibga solish boshlanadi. Bu haqda Kun.uz muxbiri xabar berdi.Regulyator rahbarining ta’kidlashicha, Markaziy bank asosiy e’tiborni «tartibga solinmaydigan, ammo ma’lum bir xatarlarni keltirib chiqaruvchi» yangi rivojlanayotgan bozorlarga qaratadi. Ulardan biri BNPL («Buy now pay later» – «Hozir xarid qil, keyin to‘la») bo‘lib, u ayni paytda sezilarli hajmga yetgan.«Biz allaqachon bozor o‘yinchilari bilan bir necha bor uchrashuvlar o‘tkazganmiz va banklar tomonidan aholining qarz yukida bo‘lib-bo‘lib to‘lashni hisobga olish va mijozlarning yetarli darajada himoyasini ta’minlash uchun ushbu sohani tartibga solishni joriy etishni rejalashtirayotganimizni aytganmiz», — deydi Markaziy bank raisi.Avvalroq, MB bo‘lib to‘lash bozorini tartibga solish imkoniyatini o‘rganayotgani xabar qilingandi.Qimmat nasiya savdo. Do‘konlar qarz narxi qanchaligini ochiqlashi kerak",
            "category": "Iqtisodiyot ",
            "image_url": [
                "https://storage.kun.uz/source/11/pW-Jl7lW8ntEkRnlG5cU8htHHo6OAg7L.jpg"
            ],
            "type": "gazeta"
        },
        {
            "title": "Gibrid elektromobillarni olib kirishda ekologik sertifikat olish talabi qo‘yildi",
            "url": "https://kun.uz/news/2025/05/03/ayrim-turdagi-gibrid-avtomobillarni-olib-kirishda-ekologik-sertifikat-olish-talabi-qoyildi",
            "published_at": "",
            "content": "O‘zbekistonga gibrid avtomobillarni olib kirishda kamida Yevro-4 ekologik toifasiga mosligini tasdiqlovchi ekologik sertifikat talab qilinmoqda.Bu holat so‘nggi kunlarda tarmoqlarda muhokamalarga sabab bo‘ldi.Autodeklarant kanalining yozishicha, ekologik sertifikat bir modeldagi avtomobilning barchasi uchun emas, har bir dona avtomobil uchun alohida olinadi. Sertifikat olish uchun 2 mln so‘mdan ko‘proq to‘lov qilinishi kerak.Ma’lum bo‘lishicha, bu yangi talab “elektromobil” sifatida bojxonadan o‘tkaziladigan, ichki yonuv dvigateliga ega, lekin u faqat elektr dvigatelni zaryadlash uchun xizmat qiladigan gibrid avtomobillar – Lixiang, Leapmotor, Voyah, Deepal, AITO, Neta, Avatr kabilarga taalluqli.“Import qilayotgan avtomobillar Yevro-6 yoki Yevro-5 talablariga javob bersa, nega yana tekshiriladi? Tekshirilayotgan uskunalar qanaqa ekanini-yu, tekshiruv jarayonlari nega e’lon qilinmaydi? Yevro-5 yoki Yevro-6 ekanini tasdiqlashlari uchungina tadbirkor 2 milliondan ortiqroq summa to‘laydimi?” – degan savollarni o‘rtaga tashladi kanal muallifi Azizbek Berdiyev.Qayd etish lozim, Xitoyda 2018 yildan boshlab ishlab chiqarilayotgan barcha avtomobillarning Xitoy-5 emissiya standartiga mos bo‘lishi talabi kuchga kirgan. Bu standart talablari Yevro-5 bilan qariyb bir xil. Keyinroq talablar kuchaytirilib, 2021 yildan e’tiboran Xitoy-6a, 2023 yildan esa Xitoy-6b standarti joriy etilgan.3 may kuni Oliy Majlis Senati bayonot berib, bu masalada ekologiya vaziriga so‘rov yuborilganini ma’lum qildi. Ta’kidlanishicha, bu mavzu muhokamalarga sabab bo‘lgani bejiz emas, chunki O‘zbekistonga kirib kelayotgan gibrid elektromobillar Yevro-5 yoki Yevro-6 ekologik standartlariga javob beradigan elektrodvigatellar bilan jihozlangan.Vazirlar Mahkamasining 2020 yil 30 yanvardagi 50-sonli qarori bilan tasdiqlangan Nizomda, ekologik sertifikatlash tartibi belgilangan. Unga ko‘ra, akkreditatsiyadan o‘tgan sinov laboratoriyasi mavjud bo‘lganda, ekologik xavfsizlik mezonlariga muvofiqlik tekshirilishi kerak. Agar laboratoriya mavjud bo‘lmasa, transport vositasi identifikatsiya yo‘li bilan baholanishi mumkin.Shuningdek, Vazirlar Mahkamasining “Yo‘l harakati qoidalarini tasdiqlash to‘g‘risida”gi 2022 yil 12 apreldagi 172-sonli qarorida “gibrid avtomobil” tushunchasi aniq belgilab berilgan. Ularni umumiy “M” va “N” toifalariga tenglashtirish masalasi ham bahsli hisoblanmoqda.Shundan kelib chiqib, Senatning Agrar, suv xo‘jaligi masalalari va ekologiya qo‘mitasi raisi Anvar Tuychiyev ekologiya vaziri Aziz Abduhakimovga senator so‘rovi yubordi. So‘rovda:Eslatib o‘tamiz, o‘tgan yili 1 noyabrdan e’tiboran yakka tartibda olib kirilgan avtomobillar uchun Piskentdagi laboratoriyada majburiy elektromagnit moslashuvchanlik tekshiruvi joriy etilgandi. Keyinroq Leapmotor avtomobillaridan biri bu tekshiruvdan o‘ta olmagani vaji bilan, bu brendga mansub barcha avtomobillar importi vaqtincha to‘xtatib qo‘yilgandi.Joriy yil 1 maydan esa yangi elektromobillar uchun utilizatsiya yig‘imi miqdori 4 barobarga oshirildi.Avtomobil bozoridagi monopoliya: O‘zbekiston bitta xatoni ikkinchi marta takrorlaydimi?",
            "category": "Iqtisodiyot ",
            "image_url": [
                "https://storage.kun.uz/source/11/Way6ERWebbLZ5SJjPCkUKG4DykEg9gu2.jpg"
            ],
            "type": "gazeta"
        },
        {
            "title": "Prezident Xorazmda arzon avtomobil ishlab chiqarish boshlanishini aytdi",
            "url": "https://kun.uz/news/2025/05/02/prezident-xorazmda-arzon-avtomobil-ishlab-chiqarish-boshlanishini-aytdi",
            "published_at": "",
            "content": "Xorazm viloyatidagi “Damas” zavodida 7 o‘rindiqli, Yevro-5 klassiga mos avtomobil ishlab chiqarish boshlanadi. Bu haqda viloyatga tashrifi chog‘ida Shavkat Mirziyoyev ma’lum qildi.“Prezident Tuproqqal’adagi “Damas” zavodi bo‘yicha katta yangilikni aytdi. Bu zavodda 100 million dollar hisobiga bozorda katta talabga ega arzon avtomobil ishlab chiqarish boshlanadi.Avtomobil Yevro-5 ekologik standartiga javob beradi, 7 o‘rindiqqa ega bo‘ladi”, – deyiladi rasmiy xabarda.Mutasaddilarga joriy yilda hamkorlar bilan muzokarani yakunlab, keyingi yilda yirik uzelli yig‘ish usulida ishlab chiqarishni boshlash, 2027 yilda to‘liq siklga o‘tib, mahalliylashtirishni 50 foizga olib chiqish topshirildi.Aynan qanaqa modeldagi avtomobil haqida gap ketayotgani ma’lum emas. Shuningdek, “Damas” ishlab chiqarish davom ettiriladimi-yo‘qmi, bu ham savol ostida.Eslatib o‘tamiz, so‘nggi vaqtlarda Piskent avtopoligoni bilan bog‘liq ko‘plab muhokamalarda O‘zbekistonda 29 yildan beri ishlab chiqarilayotgan “Damas” avtomobilining xavfsizligi va texnik talablarga javob berishi savol ostiga olingan edi.Damas avtomobilining tarixi 1985 yildan chiqa boshlagan Suzuki Every'ga borib taqaladi. Avtomobilni Asakada ishlab chiqarish 1996 yildan boshlangan, 2014 yildan Pitnakka ko‘chirilgan.",
            "category": "Iqtisodiyot ",
            "image_url": [
                "https://storage.kun.uz/source/11/5k3BsqlKwd8OlfOf1_367SUx52mAhqLk.jpg"
            ],
            "type": "gazeta"
        },
        {
            "title": "Xorazmda 10 mlrd dollarlik gaz-kimyo majmuasi qurilishi boshlanadi",
            "url": "https://kun.uz/news/2025/05/02/xorazmda-10-mlrd-dollarlik-gaz-kimyo-majmuasi-qurilishi-boshlanadi",
            "published_at": "",
            "content": "Xorazmda kimyo sanoati bo‘yicha katta-katta loyihalar reja qilingan. Ularni amalga oshirish orqali tarmoq viloyatning drayveriga aylantiriladi, deya ma’lum qildi prezident Shavkat Mirziyoyev viloyatga tashrifi chog‘ida.“Shu yil Tuproqqal’ada 10 milliard dollarlik gaz-kimyo majmuasini qurishning (MTO) 1-bosqichi boshlanadi. Bunda yiliga 2 mln tonna 14 turdagi yuqori qo‘shilgan qiymatli bazaviy polimer mahsulotlari ishlab chiqariladi.Bundan tashqari, Hazoraspdagi 10 gektarda kimyo texnoparki tashkil etiladi, u yerda polimer mahsuloti ishlab chiqarish bo‘yicha 100 million dollarlik loyihalar bo‘ladi”, – deyiladi rasmiy xabarda.10 mlrd dollarlik GKM haqida davlat rahbari Xorazmga o‘tgan yili mart oyidagi tashrifida ma’lum qilgan, dunyoning shu sohadagi eng ilg‘or kompaniyalari bilan muzokaralar boshlanganini aytgandi.“Bu loyiha ishga tushsa, 3 mingta ish o‘rni yaratiladi, yiliga 2,4 million tonna yuqori qo‘shilgan qiymatli polimerlar ishlab chiqariladi. Bu nafaqat Xorazm uchun, balki respublikamiz sanoatining flagmani bo‘ladi”, – degandi prezident.O‘shanda “yirik xorijiy investitsiya kompaniyasi” rahbariyati bilan uchrashuv o‘tkazilgani, loyiha 2024-2028 yillarda amalga oshirilishi xabar qilingan.Ma’lumot uchun, “O‘zbekneftgaz”ning Sho‘rtan gaz-kimyo majmuasini kengaytirish bo‘yicha 1,8 mlrd dollarlik loyihasi to‘xtatilgan. Xuddi shunday quvvatdagi zavod – MTO (methanol to olefin) texnologiyasi asosida ishlovchi gaz-kimyo majmuasi Buxoro viloyati Qorako‘l tumanida qurilmoqda. Shveytsariyada ta’sis etilgan Gas Project Development Central Asia AG hamda Kiprda ro‘yxatdan o‘tgan Belvor Noldings Limited amalga oshirayotgan loyiha qiymati 2,7 mlrd dollarga baholangan.Avvalroq 3,4 mlrd dollarga qurilgan Uzbekistan GTL zavodi xususiylashtirilishi e’lon qilingandi.",
            "category": "Iqtisodiyot ",
            "image_url": [
                "https://storage.kun.uz/source/11/Wv7A9LG1UoNHJvu9HTI3m2f1toOOvhu7.jpg"
            ],
            "type": "gazeta"
        },
        {
            "title": "Trampning yuqori tariflari. Bu Xitoydagi ishlab chiqarishga sezilarli zarba bera boshladi",
            "url": "https://kun.uz/news/2025/05/01/trampning-yuqori-tariflari-bu-xitoydagi-ishlab-chiqarishga-sezilarli-zarba-bera-boshladi",
            "published_at": "",
            "content": "Aprel oyi yakunlariga ko‘ra, Xitoydagi zavodlar faoliyati oxirgi 16 oy ichidagi eng katta qisqarishni qayd etdi. Bunga AQSh hukumati tomonidan joriy etilgan yuqori tariflar asosiy sabab sifatida keltirilyapti.Xitoy Milliy statistika byurosi (NBC) e’lon qilgan ma’lumotlarga ko‘ra, xarid menejerlari indeksi (PMI) aprel oyida 49 ga tushib ketgan, bu 2023 yil dekabridan keyingi davrda kuzatilgan eng past ko‘rsatkichdir. NBC’ning katta mutaxassisi Chjao Tsinxe o‘z bayonotida zavodlar faoliyatining qisqarishiga «tashqi muhitdagi keskin o‘zgarishlar va boshqa omillar» sabab bo‘lganini aytdi.AQSh prezidenti Donald Trampning Xitoy tovarlariga qo‘ygan 145 foizlik bojlari mamlakat eksporti va ishlab chiqarishga bog‘liq iqtisodiyotiga sezilarli zarar yetkazishni boshlagan. Xitoylik ishlab chiqaruvchilar o‘tgan oyda yuqori darajadagi tariflarning og‘irligini his qila boshladi, chunki ular buyurtmalarni bekor qilish va ishlab chiqarishni qisqartirish bilan bog‘liq muammolar bilan yuzlashyapti. Bu esa mamlakatning o‘sish istiqbollari haqida yangi xavotirlarni keltirib chiqardi.Aprel oyi ma’lumotlari Pekin uchun orqaga chekinishni anglatadi, ayniqsa mamlakat yetakchilari Trampning savdo urushi fonida qat’iyatli va ishonchli ko‘rinishga harakat qilayotgan bir vaqtda. Xitoy iqtisodiyoti allaqachon zaif ichki iste’mol va uzoq davom etayotgan ko‘chmas mulk inqirozi bilan kurashayotgan edi.Xitoyning xizmat ko‘rsatish va qurilish sektorlaridagi faollik chegaraviy kengayishni ko‘rsatgan bo‘lsa-da, nomoddiy ishlab chiqarishdagi PMI 50,4 darajani qayd etgan. Bu aprel oyida umumiy pasayish kuzatilganidan dalolat beradi. Yangi eksport buyurtmalarining parallel o‘lchovi ham 44,7 ga tushdi, bu mamlakat Covid-19 pandemiyasi bilan kurashayotgan 2022 yil oxiridan beri kuzatilgan eng past ko‘rsatkichdir.Morgan Stanley kompaniyasining xitoylik bosh iqtisodchisi Robin Xing «PMI pasayishi tashqi talabning zaiflashishiga olib kelgan tariflarning ta’sirini ko‘rsatadi» deb yozdi.«Biz tarif ta’siri bu chorakda eng keskin bo‘lishiga ishonamiz, chunki ko‘plab eksportchilar noaniqliklar kuchayganini hisobga olib, AQSh uchun ishlab chiqarish va jo‘natishni to‘xtatdi. Umumiy siyosat doirasi reaktiv va ta’minotga asoslangan bo‘lib qolmoqda, bu tarif zarbalarini bartaraf etish uchun yetarli emas» deyiladi uning hisobotida.Tahlilchilar Xitoy hukumati yaqin oylar ichida iqtisodiy o‘sishni rag‘batlantirish uchun fiskal va monetar choralarni kuchaytirishini kutyapti.Iqtisodiy muammolarga javoban, Pekin o‘tgan yil oxiridan boshlab ba’zi muvaffaqiyatli choralarni amalga oshira boshlagan, jumladan, muammoga uchragan firmalar uchun kredit olishni osonlashtirish va ichki iste’molni rag‘batlantirish. Ammo rasmiylar hozirgacha agressiv milliy rag‘batlantirishni boshlagani yo‘q. Buning o‘rniga Pekin iste’molni oshirish va eksportchilarga bosimni yumshatish uchun maqsadli yordam berishga va’da bergan va kelgusi bir necha oy ichida e’lon qilinadigan qo‘shimcha chora-tadbirlarga ishora qilyapti.Dushanba kuni bo‘lib o‘tgan matbuot anjumanida Milliy taraqqiyot va islohotlar komissiyasi raisi o‘rinbosari Chjao Chenxin Pekinda iqtisodiy ehtiyojlarga javob berish uchun «yetarli siyosiy zaxiralari» borligini va allaqachon belgilangan chora-tadbirlar amalga oshirilishi tezlashtirilishini aytdi.O‘z navbatida, Xitoy tashqi ishlar vaziri Van I Vashington bilan muzokaralar va boj to‘lash bo‘yicha sulh tuzish haqidagi chaqiriqlarni rad etib, AQSh tahdidlari oldida tinchlanish faqatgina «bezorilikni rag‘batlantirish» bo‘lishini ta’kidlab o‘tdi. U Rio-de-Janeyrodagi uchrashuv doirasida bergan izohlarida o‘z vazirligi tarqatgan ijtimoiy tarmoqdagi shov-shuvli videoxabarni takrorladi. Unda xalqaro hamjamiyat Amerikaning «zulmkor» rahbariga qarshi turishga chaqirilgan edi.Seshanba kuni efirga uzatilgan intervyusida Tramp Xitoy o‘zi joriy qilgan 145 foizlik tariflarga «loyiqligini» ta’kidlab o‘tdi. Pekin ularni o‘z zimmasiga oladi, deya da’vo qildi.«Xitoy ehtimol bu tariflarni o‘z bo‘yniga oladi. Ammo 145 foizda, ular AQSh bilan deyarli hech qanday biznes qila olmaydi», — dedi u ABC News’ga bergan intervyusida.",
            "category": "Iqtisodiyot ",
            "image_url": [
                "https://storage.kun.uz/source/11/VMzkvuy1dV6SO85R5fa5QAO_XDNbLcQW.jpg"
            ],
            "type": "gazeta"
        },
        {
            "title": "AQSh kompaniyasi O‘zbekiston Milliy investitsiya jamg‘armasini boshqarishga kirishdi",
            "url": "https://kun.uz/news/2025/05/01/aqsh-kompaniyasi-ozbekiston-milliy-investitsiya-jamgarmasini-boshqarishga-kirishdi",
            "published_at": "",
            "content": "Amerikaning Franklin Templeton investitsiya kompaniyasi O‘zbekiston Respublikasi Milliy investitsiya jamg‘armasini (UzNIF) rasman boshqarishga kirishdi. Uning ustuvor vazifalaridan biri UzNIF aksiyalarini Toshkent fond birjasi va yetakchi xalqaro platformalarda joylashtirishga tayyorgarlik ko‘rish bo‘ladi.UzNIF iqtisodiy o‘sishni rag‘batlantirish, xalqaro investitsiyalarni jalb qilish va mamlakat kapital bozorini rivojlantirish maqsadida prezidentining 2024 yil 27 avgustdagi qarori bilan tashkil etilgan bo‘lib, 18 ta asosiy davlat korxonasi, jumladan, banklar va yirik sanoat kompaniyalarining 20 foizdan 40 foizgacha minoritar ulushlariga ega. Jamg‘arma aktivlarining umumiy qiymati 1,68 milliard dollarga baholanmoqda. Davlat ushbu jamg‘armaning yagona aksiyadori hisoblanadi.UzNIF boshqaruviga o‘tkazilgan davlat korxonalari va ularning mol-mulkidagi ulushlari ro‘yxati:- «Navoiyazot», 25%;- «Hududiy elektr tarmoqlari», 40%;- «Issiqlik elektr stansiyalari», 25%;- «Xalq banki», 30%;- «O‘zbekgidroenergo», 20%;- Mikrokreditbank, 40%;- «O‘zbektelekom», 25%;- «Tadbirkorlikni rivojlantirish banki», 25%;- «O‘zbekiston havo yo‘llari», 25%;- Uzbekistan Airports, 25%;- «Temiryo‘linfratuzilma», 25%;- «Hududgazta’minot», 40%;- «Toshshahartransxizmat», 25%;- «O‘zbekiston pochtasi», 25%;- «O‘zbekiston milliy elektr tarmoqlari», 40%;- «O‘zbekiston Respublika tovar-xomashyo birjasi», 40%;- «O‘zbekinvest», 20%;- «O‘zsuvta’minot», 40%.Franklin Templeton 1947 yilda Nyu-Yorkda tashkil etilgan va dunyodagi eng yirik aktivlarni boshqarish kompaniyalaridan biridir. Kompaniya 1,4 trillion dollardan ortiq qiymatdagi aktivlarni boshqaradi, 30 dan ortiq mamlakatlarda ishlaydi va butun dunyo bo‘ylab mijozlarga xizmat ko‘rsatadi. Kompaniya rivojlanayotgan mamlakatlarda shunga o‘xshash jamg‘armalarni boshqarishda katta tajribaga ega ekanligini ta’kidlaydi.",
            "category": "Iqtisodiyot ",
            "image_url": [
                "https://storage.kun.uz/source/11/nCc8FiUBLaWHcSPn9SCr1B41uGKzSQGH.jpg"
            ],
            "type": "gazeta"
        },
        {
            "title": "Yevropa osmonidan Etihad’gacha – o‘zbekistonlik styuardessa hikoyasi",
            "url": "https://kun.uz/news/2025/05/11/yevropa-osmonidan-etihadgacha-ozbekistonlik-styuardessa-hikoyasi",
            "published_at": "",
            "content": "“Styuardessalik faqat o‘yin-kulgi va sayohatdan iborat emas. Kuniga 20 soat tik oyoqda, havodagi bosimda ishlashingizga to‘g‘ri keladi”, – deydi Yevropa aviakompaniyalarida ishlagan o‘zbekistonlik styuardessa Iroda Mamadaliyeva. U Kun.uz’ga bergan intervyusida qanday qilib bort kuzatuvchisi bo‘lish, unga qo‘yiladigan talablar, Etihadʼdan taklif olgani va parvozning ko‘pchilikka noma’lum jihatlari haqida gapirib berdi.Orzular, qarshiliklar va ilk reysMen uchun samolyot avvalambor orzularim ushalgan joy. Bu kasbni juda sevib qolaman deb o‘ylamaganman. Hamma kabi menda ham aviatsiya sohasida ishlash orzusi bo‘lgan. Bu sohaga kirib kelganimdan keyin bu orzumdagi va men har doim ishlashni xohlagan joy ekaniga amin bo‘lganman.Juda ko‘p to‘sqinliklar bo‘lgan. Birinchi trening kuni uyimdagilar telefon qilib bu sohada ishlamasligimni aytishgan. Bu narsadan juda xafa bo‘lganman. Aslida juda mashaqqatli va talablari kuchli soha, men esa unda muvaffaqiyatga erishishimni tushuntirganman. Shundan keyin rozi bo‘lishgan. Hozir ko‘p qizlarda ham shu muammo bor.Birinchi reys kunim og‘ir holatda o‘tgan. Tartib bo‘yicha erta uxlab, erta turishga o‘rganganman. Birinchi parvozim Toshkent-Istanbul yo‘nalishida bo‘lgan. Tungi parvoz bo‘lgani uchun uyqu rejimimni to‘g‘rilay olmaganman, juda qiyin o‘tgan. Siz har doim har xil vaqtlarda ishga chiqishingizga to‘g‘ri keladi.O‘qituvchilikdan samolyotgachaStyuardessalikkacha turli sohalarda ishlab ko‘rganman. 4 yil ingliz tili o‘qituvchisi bo‘lganman. Keyin kasbimni o‘zgartirishim kerakligini tushundim. Har doim o‘sib rivojlanishni xohlayman. Bir joyda qotib qolgandek his qildim. Shunda aviatsiya orzum bo‘lgan va sinab ko‘rishni xohladim. Aviakompaniya ishga taklif qilgan. Ishlab ko‘rmagunimcha bu mening soham ekanini tushunmaganman. Shunchaki sinab ko‘raman, yaxshi bo‘lsa davom ettiraman, deb o‘ylaganman. 2-3 parvozimda bu mening kasbim ekanini tushundim.Bort kuzatuvchilariga qanday talablar qo‘yiladi?Bort kuzatuvchisi bo‘lish uchun ingliz va rus tillarida bemalol gaplasha olish kerak. Ishlayotgan aviakompaniyangizga qarab bu talab o‘zgarib boradi. Yevropa va arab aviakompaniyalarida ishlash uchun siz ingliz tilini yaxshi bilishingiz kerak. Shuningdek, sog‘ligingizda hech qanday muammo bo‘lmasligi kerak. Agarda sog‘likda muammo bo‘lsa, sohaga kira olmasligingiz mumkin. Aviatsiyada xavfsizlik birinchi o‘rinda. Bort kuzatuvchisining sog‘ligi yaxshi bo‘lishi kerak. Shuningdek, kirish imtihonlari olinadi va sizga turli talablar qo‘yiladi.Birinchi ishga kirgan aviakompaniyam Yevropa aviakompaniyasi bo‘lgan. Unga kirishda bir nechta bosqichlardan, avvalo intervyu bosqichida turli savollar berilgan. Undan keyin tibbiy ko‘rik bosqichida sog‘ligimiz tekshirilgan. Shundan keyin ESA sertifikat borligi uchun o‘qish davomida ham imtihonlar topshirganmiz.O‘zbekistonda ham Centrum Airʼga ishga qabul qilindim. Unda birinchi CV topshiriladi va suhbatga chaqiriladi. Suhbatda nima uchun styuardessa bo‘lishni xohlaysiz kabi savollar beriladi, suhbatda o‘zingizni yaxshi ko‘rsatsangiz, ishga qabul qilinasiz.“Etihad’dan taklif oldim”Yaqinda BAAning milliy aviakompaniyasi Etihad’dan taklif oldim. Bunga kirish murakkab kechdi. Chet el aviakompaniyalariga ishga kirish ko‘p vaqt oladi va sizga ko‘p talablar qo‘yiladi.CV topshirishdan boshlaysiz, undan keyingi bosqichda suhbat, undan keyin ingliz tili testi bo‘ladi. Test juda qiyin edi. Undan keyin barcha bosqichlardan o‘tsangiz, oxirgi o‘sha davlatga ko‘chib o‘tish boshlanadi. Menda ham shu tartibda ketgan. Lekin chet el aviakompaniyalariga ishga kirish 3 oydan 1 yilgacha vaqt olishi mumkin.Bulardan tashqari, amaliy ko‘nikmalar, xususan suzish mahorati talab qilinadi. Chunki har xil favqulodda holatlar, samolyot suvga qo‘nishiga to‘g‘ri kelganda siz yo‘lovchilar hayotini saqlab qolishingiz kerak. Shu sababli o‘qish mashg‘ulotlarida suzish imtihonlaridan o‘tishingiz kerak.O‘qish jarayonida o‘t o‘chirish, trapdan sakrash bo‘yicha o‘qitiladi. Agar samolyot favqulodda qo‘nsa, yo‘lovchilar tushishiga mo‘ljallangan zinalar kelguncha yo‘lovchilar samolyotni tark etishi kerak. Yo‘lovchilarni qanday qilib qutqarib qolishni o‘rgatish maqsadida amaliy darslar o‘tiladi.Bort kuzatuvchilari janjalli holatlarni qanday bartaraf etadi?Janjalli holatlar reysdan, samolyot havoga ko‘tarilishidan oldin bo‘ladi. Yo‘lovchilar joylariga o‘tirib olguncha. Biz bunday holatlarda ularni tinchlantirishga harakat qilamiz. Agar yo‘lovchilar yana janjalni davom ettirsa, o‘sha yerdagi xodimlarga aytiladi, ular reysdan yechiladi. Chunki parvoz davomida yana shunday holat kuzatilsa, bu favqulodda holatga aylanib ketishi mumkin. Shunday holatlar bo‘ladiki, yo‘lovchilar mushtlashib ketgan va kimdir hushidan ketgan holatlar yuz berishi mumkin. Bu aviakompaniya va biz xodimlarga katta muammo tug‘diradi. Janjal o‘z joyida hal qilinmasa, yo‘lovchilar reysdan yechiladi.Menda bunday vaziyatlar juda ko‘p bo‘ladi, ayniqsa, Istanbul-Toshkent reysida. Shuning uchun ham ijtimoiy tarmoqlarga (yo‘lovchilar janjallashganiga oid) videoni qo‘yganman. Bilmadim, nega bizda bunday madaniyat, janjallashish holatlari ko‘p kuzatiladi. Ayniqsa, bortda o‘zini tutish madaniyati hali shakllanmagan. Balki, sayohat qilish madaniyati shakllanmagani uchundur, ammo bu narsa asta-sekin yaxshilanyapti.Aslida biz yo‘lovchilarning janjallariga aralashmaymiz. Aytamiz, tinchlik saqlang, agar joyingizga o‘tirmasangiz, reysdan tushirib qoldiramiz.ESA sertifikati haqidaESA Yevropada parvoz qilish uchun ruxsat beradigan sertifikat. Uchuvchilar va bort kuzatuvchilar, aviatsiya sohasida ishlovchilar ESA sertifikati bilan ishlashi mumkin. Bu sertifikatga Yevropa Ittifoqi davlatlari kiradi. Uni olish tarixim Yevropa aviakompaniyasiga ishga kirishim bilan bog‘liq. Ishga kirgach bizga britaniyalik o‘qituvchilar kelib ESA sertifikati bo‘yicha o‘qitishgan. Nazariy imtihonlarni O‘zbekistonda, amaliy imtihonlarni Turkiyaning Turkish Airlines trening markazida topshirganmiz. Bu sertifikat bir marta beriladi va keyinchalik yangilab borsangiz bo‘ladi.Parvoz madaniyatidagi farqlarAvvalo Yevropa aviakompaniyasida ishlash menda yaxshi taassurot qoldirgan. Hamkasblar bilan ishlash, yo‘lovchilarning o‘zini tutish madaniyati ham rivojlangan. Ko‘p sayohat qiladigan odamlar bortda o‘zini qanday tutish kerakligini yaxshi bilishadi. Samolyot havoga ko‘tarilishidan oldin biz xavfsizlik qoidalari bilan tanishtiramiz. Har doim chet ellik, yoki yevropalik yo‘lovchilar bunga amal qilishadi. Lekin O‘zbekiston reyslarida shunday holatlarni kuzatganman, yo‘lovchilar oddiy kamarni taqishmaydi. Birgina kamar taqmaganlik uchun turbulentlik vaziyatlarida hayotdan ko‘z yumishi mumkin.Istanbul-Toshkent yo‘nalishida bir yo‘lovchi bilan ajoyib voqea bo‘lgan. Samolyotda yosh bolalar va keksalar uchun sanoqli yopinchiq va yostiqlar beriladi. Bir yo‘lovchiga qolmaganini aytganimda tushunmasdan, shikoyat qilishni boshlagan. Katta muammo kelib chiqish arafasida edi, unga vaziyatni yotig‘i bilan tushuntirganman. Shu men uchun parvoz davomidagi eng yoqimsiz holat bo‘lgan.Har doim ham bort kuzatuvchilar hamma narsa bilan ta’minlab berishga majbur emas yoki bu narsa qo‘llaridan kelmasligi mumkin.Gretsiya va grek tili haqidaParvoz davomida ko‘p joylarga uchamiz, turli davlatlarda bo‘lib u yerda 1-2 kun vaqt o‘tkazishimiz mumkin. Aytadigan bo‘lsam, Gretsiya, Qadimgi Yunoniston menga eng ko‘p yoqadigan va meni eng ko‘p ilhomlantirgan davlatlardan biri. Uning boy tarixi va orollari meni hayratga solgan. O‘tgan yili yozda Afinada Milliy Kapodistrian universitetida tahsil oldim. O‘sha vaqt davomida u yerda yashadim, haqiqatan juda yaxshi joy, odamlari mehmondo‘st.Yozgi almashinuv darsi bo‘lgan. Turli davlatlardan o‘quvchilar aynan grek madaniyati va tilini o‘rganish uchun kelishardi. Jahon tillari universitetida bizga ikkinchi til sifatida grek tili o‘qitilgan. Ustozim Surayyo Musayevna “Ibrat farzandlari”da grek tilidan dars beradi. Ular meni bu tilga qiziqtirgan va men Gretsiyada grek tilni o‘rgandim.Turli aviakompaniyalardan taklif va aviatsiya tayyorlov kursiBugungi kungacha juda ko‘p aviakompaniyalardan taklif olganman, Xususan, O‘zbekistondagi Air Samarkand va Centrum Air. Bundan tashqari, BAAning Etihad aviakompaniyasidan ham. Hozir BAAda o‘zbeklar uchun viza muammo bo‘lyapti, turli xil voqealar tufayli men hali ham viza bosqichidaman. Umid qilamanki, tez orada Abu Dabi shahriga ko‘chib o‘taman.Aviatsiyada ish boshlaganimdan keyin juda ko‘p yoshlar bu sohaga qiziqishini, qanday kirishni so‘rab mendan maslahat so‘rashardi. 4 yillik o‘qituvchilik faoliyatim davomida pedagogik mahoratga ega edim. Tushunib yetdimki, darslik qilsam yoshlar uchun foydali bo‘ladi deb. 2024 yil 14 aprelda 2 oylik dars rejalarini tuzganimdan keyin “Aviatsiyaga tayyorlov” kursi shakllandi. Birinchi 20 dan ortiq o‘quvchi kursga ro‘yxatdan o‘tdi, keyingi natijalar quvonarli bo‘ldi. Hozirda 50 dan ortiq o‘quvchilar aviakompaniyalarga ishga kirdi. Uning nomini akademiyaga o‘zgartirishga qaror qildim. Hozir u “Aeropath Academy” nomi bilan ataladi. Akademiyamizda 1000 ga yaqin o‘quvchi tahsil olyapti.“Aviatsiyaga ishga kirganim inson sifatida meni shakllantirdi”Insonlar bilan qanday muloqot qilish, sabrlilik va stressga chidamlilik qobiliyatimni oshirdim. Aviatsiya yosh qizaloq sifatida qilgan barcha orzularimni amalga oshirdi. Aviatsiya mashaqqatli, balki juda go‘zal soha. Sayohat qilishni orzu qilmagan odamning o‘zi bo‘lmasa kerak, u mana shu orzumni ushaltirgan.“Kuniga 20 soatgacha ham ishlashingiz mumkin”Chiroyli ko‘ringan soha aslida eng mashaqqatli bo‘ladi. Boshqalar o‘ylashadi, faqat sayohat qilish va o‘yin kulgidan iborat deb. Kuniga 200 va undan oshiq yo‘lovchilar bilan ishlash, tik oyoqda yurish, undan tashqari havoda bosim juda ham baland bo‘ladi va qon aylanishi sekinlashishi natijasida tez charchab qolasiz. Qiyinchilik tarafidan yana biri rejim buzilishi. Organizm har doim bir xil rejimga o‘rgangan bo‘ladi, lekin siz aviatsiyaga kirib kelsangiz, bugun soat 3 da uxlasangiz, ertaga soat 3 da ishda bo‘lishingiz mumkin.Yaqinda Sharm-ash Shayx Toshkent yo‘nalishi bo‘yicha borib qaytib kelish reysim bo‘ldi. 12 soat davom etdi, bu reysni amalga oshirish uchun siz 14-15 soat vaqt sarflaysiz. Tayyorgarlik ko‘rish, aeroportga borish, yo‘lovchilarni kutib olish, kuzatib qo‘yish va qaytib kelish jarayoni… Siz kuniga 20 soatgacha ham ishlashingiz mumkin, bu siz bosim ostida ishlashingiz kerak degani.Eng kerakli ko‘nikmalardan biri avvalo yo‘lovchilar bilan qanday chiqishishni bilishdir. Ishga kirayotganda ish tajribasi so‘raladi, ya’ni customer servise deyiladi. Yo‘lovchilar bilan ishlash tajribasiga ega bo‘lish kerak. Har kuni har xil yo‘lovchilar bilan ishlaysiz, qandaydir tushunmovchiliklar va tortishuvlar bo‘lishi mumkin. Bundan tashqari, stressga chidamlilik. Har doim charchasangiz ham yo‘lovchilarga kulib qarashingiz va yaxshi kayfiyatda yurishingiz kerak. Chunki bu sohaga kirganingizdan keyin siz aviakompaniya yuzi hisoblanasiz. O‘sha aviakompaniya xizmatlarini professional tarzda ko‘rsatishingiz kerak.Uchuvchi kabinasi hammaga, bizga ham qiziq. U yerdan osmon juda chiroyli ko‘rinadi. Bizda shunaqa imkoniyat bor, ish vaqtida bo‘sh vaqtimiz bo‘lsa, uchuvchi kabinasiga borib, atrofni tomosha qilishimiz mumkin.Hozirda aviatsiya sohasi juda rivojlangan, samolyot eng xavfsiz transport hisoblanadi. Shuning uchun favqulodda vaziyatlar deyarli uchramaydi. O‘zbekiston havo yo‘llarida hech qachon uchramagan, bizda turbulentlik vaziyatlari sodir bo‘lib turadi. Agar ob-havo yomon bo‘lsa, samolyot qattiqroq silkinishi mumkin. Bunday holatlarda qanday qilib kabinada xavfsizlikni ta’minlash bo‘yicha maxsus mashg‘ulotlardan o‘tganmiz, bunday holatlar biz uchun unchalik qo‘rqinchli emas.“Uchuvchi bo‘lish orzum bor”5 yildan keyin o‘zimni yaxshi turmush o‘rtoq, yaxshi farzandning onasi, shu bilan birga juda ko‘p yoshlarga yordam bera olgan ustoz sifatida ko‘raman. Umid qilamanki, 5 yildan keyin akademiyamiz yanada kengayadi. O‘zimning ham kasbiy taraflama rejalarim bor, aviakompaniyalarda ish faoliyatimni davom ettirish, uchuvchi bo‘lish uchun harakat qilish.Madina Ochilova suhbatlashdi.",
            "category": "Jamiyat ",
            "image_url": [],
            "type": "gazeta"
        },
        {
            "title": "Bekobod shahrida Damas piyodani bosib ketdi",
            "url": "https://kun.uz/news/2025/05/10/bekobod-shahrida-damas-piyodani-bosib-ketdi",
            "published_at": "",
            "content": "Toshkent viloyati, Bekobod shahrida 10 may kuni yo‘l-transport hodisasi yuz berdi.Toshkent viloyati YHXB xabariga ko‘ra, 1999 yilda tug‘ilgan haydovchi ertalab Damas rusumli transport vositasini boshqarib ketayotgan vaqtida piyodalar o‘tish joyidan yo‘lni kesib o‘tayotgan 1992 yilda tug‘ilgan erkakni urib yuborib, yo‘l-transport hodisasi sodir etgan.Oqibatda piyoda tan jarohati olib, Bekobod shahri markaziy shifoxonasiga yetkazilgan.Holat yuzasidan Bekobod shahri IIB tomonidan surishtiruv ishlari olib borilmoqda.«Hurmatli haydovchilar video tasvirda ko‘rib turganingizdek, haydovchi yo‘l harakati qoidalariga amal qilmasdan piyodalar o‘tish joyidan o‘tayotgan piyodani urib yuborib yo‘l-transport hodisasi sodir etmoqda. Barchangizdan ushbu tasvirlardan xulosa qilgan holda yo‘l harakati qoidalariga amal qilishingizni so‘rab qolamiz», deyiladi xabarda. ",
            "category": "Jamiyat ",
            "image_url": [
                "https://storage.kun.uz/source/11/A04c-83OLUIpdVdxIIQ3KKBRvdhTCB1h.jpg"
            ],
            "type": "gazeta"
        },
        {
            "title": "Jizzaxda yuk mashinasi yonib ketdi",
            "url": "https://kun.uz/news/2025/05/09/jizzaxda-yuk-mashinasi-yonib-ketdi",
            "published_at": "",
            "content": "Jizzax viloyati Favqulodda vaziyatlar boshqarmasi M-39 xalqaro avtomobil yo‘lida yuk avtomobilida sodir bo‘lgan yong‘in yuzasidan ma’lumot berdi.Qayd etilishicha, 9 may kuni soat 17:20 da M-39 xalqaro avtomobil yo‘lining Jizzax viloyati Sharof Rashidov tumani, Qangli MFY hududida o‘tuvchi qismining 971-kilometrida harakatlanib ketayotgan yuk avtomobilida yong‘in sodir bo‘layotgani to‘g‘risida Jizzax viloyati FVBga xabar tushgan.Xabarga ko‘ra, yong‘in-qutqaruv ekipajlari hodisa joyiga yetib borgan va yong‘inni o‘chirilgan.Hodisa oqibatida yuk avtomobilining dvigatel va salon qismi yonib zararlangan.«Hozirda yong‘in sababi va moddiy zarar miqdori aniqlanmoqda. Yong‘in oqibatida tan jarohati olganlar yo‘q», — deyiladi xabarda.Avvalroq Toshkentda daraxtga urilgan BYD yonib ketgani, shuningdek, Yashnobod tumanida Damas va Cobalt avtomobillari yongani to‘g‘risida xabar berilgandi.",
            "category": "Jamiyat ",
            "image_url": [
                "https://storage.kun.uz/source/11/-H4rA6B8rtwt-SVaf1RdUzQh7dfKTlPA.jpg"
            ],
            "type": "gazeta"
        },
        {
            "title": "«Haqiqat so‘rayman» – klip syomkasida aktrisani «Gelik» bosib ketgani yuzasidan sud boshlandi",
            "url": "https://kun.uz/news/2025/05/09/xaqiqat-sorayman-klip-syomkasida-aktrisani-gelik-bosib-ketgani-yuzasidan-sud-boshlandi",
            "published_at": "",
            "content": "Jinoyat ishlari bo‘yicha Mirzo Ulug‘bek tuman sudida 16 yoshli shaxsning klip syomkasi vaqtida yo‘l-transport hodisasini sodir etgani bo‘yicha sud jarayoni boshlandi.Voqea 2024 yil noyabr oyida, xonanda Ozoda Nursaidovaning qo‘shig‘i uchun klip suratga olish jarayonida ro‘y bergan. Unda voyaga yetmagan aktrisa S.M. Mercedes-Benz G-Class avtomobilida boshqa aktrisa Sabrina Jabborova va yana bir fuqaroni bosib ketgan. Holat yuzasidan “transport vositalari harakati yoki ulardan foydalanish xavfsizligi qoidalarini buzish” (JK 266-moddasi 1-qismi) bilan jinoyat ishi qo‘zg‘atilgan.«Mening yurtim» telekanali xabariga ko‘ra, 8 may kuni bu jinoyat ishi sudda ko‘rila boshlangan.Hodisa yuzasidan sud-tibbiy va avtotexnika ekspertizalari o‘tkazilgan. Sabrina Jabborova og‘ir, boshqa bir jabrlanuvchi yengil tan jarohati olgan.Jabborova YTHdan so‘ng og‘ir jarohatlar olib, dastlab O‘zbekistonda, keyinroq Turkiyada davolanib qaytdi.«[Suddan] haqiqat so‘rayman, mening sog‘ligimni ko‘rib turibsiz, chalajon bo‘lib qoldim. Tug‘a olmayman, yarim nogiron bo‘lib qoldim. Har bir operatsiya ko‘rish qobiliyatimga ham ta’sir qilyapti. Albatta, Ozoda Nursaidova pul to‘lab, operatsiyamizga yordam berdi», degan jabrlanuvchi telekanal muxbiri bilan suhbatda.Haydovchilik guvohnomasisiz avtomobil boshqargan sudlanuvchi qizning onasi esa qiziga mashina boshqarish haqidagi topshiriqni s’yomka guruhidagilar berganini aytgan.«Oyog‘idagi krossovkasini yechib, kabluk kiydirishgan. O‘zlaringiz bilasiz, kabluk bilan mashina haydash mumkin emas. U haydamayman, hayday olmayman deganiga qaramay, haydashing kerak, ssenariyda ko‘rsatilgan deb, unda komanda berilgan. U yosh bola-da, qilishim kerak ekan deb, haydagan. Syomka guruhidagilar buning yosh qizligini, «prava»si yo‘qligini bilishi kerak edi-ku, xavfsizlik texnikasini ta’minlashi kerak edi-ku», – degan sudlanuvchining onasi.S.M.ni klip s’yomkasiga jalb qilgan rejissyor Ahad Qayum unga mashina boshqarisho‘ topshirig‘ini u bermaganini aytdi, shu bilan birga, qizni klipga tavsiya etayotganda «mashina haydashni biladi» deb aytganini tasdiqladi.«Mashinaga o‘tirishini aytmaganman, lekin haydashni biladi deganman. Boshqa s’yomka jarayonlarimizda yaxshi haydagan. O‘ylab qarasam, shu judayam xato bo‘lgan», dediSud jarayoni jabrlanuvchining advokati iltimosiga asosan 14 mayga qoldirildi. Advokatga ko‘ra, Sabrina Jabborovaga ish hujjatlari bilan tanishish uchun vaqt kerak.Eslatib o‘tamiz, 2024 yil kuzida ro‘y bergan voqea haqida aktrisa Sabrina Jabborova 2025 yil mart oyida o‘z sahifasida ma’lum qilganidan keyin, bu ish jamoatchilik e’tiboriga tushgandi.Ozoda Nursaidova klipi jarayonida avariya bo‘lgan aktrisa Turkiyada operatsiya qilinadi — voqea tafsilotlari",
            "category": "Jamiyat ",
            "image_url": [
                "https://storage.kun.uz/source/11/IDjbFZQfayXtN_TnRvMENaRZ7ZKfmVHC.jpg"
            ],
            "type": "gazeta"
        },
        {
            "title": "Toshkentning ayrim ko‘chalarida 9 may kuni transport vositalari harakati cheklanadi",
            "url": "https://kun.uz/news/2025/05/08/toshkentning-ayrim-kochalarida-9-may-kuni-transport-vositalari-harakati-cheklanadi",
            "published_at": "",
            "content": "Toshkentda 9 may kuni 2000 kishi ishtirokida 5 kilometr masofa yugurish musobaqasi o‘tkaziladi. Bu haqda poytaxt IIBB YHXB axborot xizmati xabar berdi.Shu munosabat bilan, xavfsizlikni ta’minlash maqsadida soat 05:00 dan 11:00 gacha bo‘lgan vaqt oralg‘ida transport vositalarining harakati quyidagi ko‘chalarda vaqtincha cheklanadi:«Yuzaga kelgan noqulayliklar uchun uzr so‘ragan holda haydovchilardan yondosh va aylanma yo‘llardan harakatlanishlarini so‘rab qolamiz», — deyiladi xabarda.Ta’kidlanishicha, marafon ishtirokchilariga uchburchak shaklidagi front maktubiga o‘xshatib ishlangan yoki frontchilarning familiyalari yozilgan konvert-maktub beriladi. Xatning orqa tomonida urushda halok bo‘lgan o‘zbekistonlik askarning ismi, qisqacha hayoti yoki iqtibos keltiriladi.Har bir yuguruvchi ramziy ma’noda «xatni o‘z egasiga yetkazib beradi» – uni katta xotira taxtasiga yopishtiradi, marraga yetib kelganlar askarlarning ismi yozilgan qog‘oz parchalarini ham yopishtiradi, shu tariqa, xotira devori paydo bo‘ladi.",
            "category": "Jamiyat ",
            "image_url": [
                "https://storage.kun.uz/source/11/XGLf8_u-iBsqmimH1jbIlwDctHKud6QR.jpg"
            ],
            "type": "gazeta"
        },
        {
            "title": "HONOR kompaniyasi HONOR 400 Lite smartfonini taqdim etdi. Qiziq, u nimasi bilan lol qoldira oladi?",
            "url": "https://kun.uz/news/2025/05/08/honor-kompaniyasi-honor-400-lite-smartfonini-taqdim-etdi-qiziq-u-nimasi-bilan-lol-qoldira-oladi",
            "published_at": "",
            "content": "Keling, u nimalar bilan boshqa smartfonlardan ajralib turishi va boshqa xususiyatlari bilan tanishib o‘tamiz.AI-Kamera tugmasi bilan yuqori aniqlikdagi suratlarAI-Kamera tugmasi ­­– ushbu tugma yordamida kamerani tezkor ishga tushirish, videoga olish uchun esa tugmani bosib turish kifoya. Shu bilan birga ushbu tugma masshtablashni oson boshqarish imkonini beradi. Smartfon 108 MP asosiy kamera, 5 MP keng burchakli kamera hamda 16 MP old kamerasi bilan jihozlangan bo‘lib, kundalik hayotni ajoyib sifat va tiniq tafsilotlar bilan suratga olish mumkin.Nafis va zamonaviy dizaynOg‘irligi bor-yo‘g‘i 171 g hamda korpus qalinligi 7,29 mm bo‘lgan HONOR 400 Lite o‘zining yengilligi va foydalanishdagi qulayligi bilan ajralib turadi. U, shuningdek, nam sharoitlarda ham uzluksiz ishlash uchun IP65 texnologiyasi bilan jihozlangan.Kuchli akkumulyator HONOR 400 Lite uzoq muddat foydalanish va ishonchli ishlash uchun 5230 mA/s sig‘imli Li-ion polimer batareya bilan jihozlangan. 35 Vt HONOR SuperCharge simli quvvatlash bilan esa qurilma atigi 30 daqiqada 52% gacha quvvat oladi hamda 73 daqiqada 100% gacha yetishi mumkin.Yuqori samaradorlikMediaTek Dimensity 7025-Ultra protsessori bilan jihozlangan HONOR 400 Lite zamonaviy smartfonlar uchun zarur bo‘lgan yuqori samaradorlikni taqdim etadi. Ushbu protsessor yuqori kadrlar chastotasiga ega displeylarni, ilg‘or tasvirlarni qayta ishlash imkoniyatlarini va 5G tezkor ulanishni qo‘llab-quvvatlab, uni yuqori unumdorlikni istagan foydalanuvchilar uchun mukammal yechimga aylantiradi.Narxlar va sotuvga chiqishiHONOR 400 Lite kulrang, qora va yashil ranglarida taqdim etiladi. Smartfonni O‘zbekiston bo‘ylab Idea, Ishonch, Texnomart, Mediapark, CA Store, Uzum va boshqa do‘konlardan o‘rtacha 3,869,000 so‘mdan boshlab xarid qilish mumkin.*Ko‘rsatilgan narx o‘zgaruvchan bo‘lib, u vaqt o‘tishi bilan yoki turli hududlarda farq qilishi mumkin.Smartfon haqida batafsil havola orqali bilib olishingiz mumkin.HONOR O‘zbekistonning ijtimoiy tarmoqlaridagi rasmiy sahifalariga obuna bo‘ling:Facebook | Instagram | Telegram | YouTubeReklama huquqi asosida",
            "category": "Jamiyat ",
            "image_url": [],
            "type": "gazeta"
        },
        {
            "title": "Toshkentda mingdan ortiq odamni chuv tushirgan shaxs ushlandi",
            "url": "https://kun.uz/news/2025/05/08/toshkentda-mingdan-ortiq-odamni-chuv-tushirgan-shaxs-ushlandi",
            "published_at": "",
            "content": "Namangan viloyatida yashovchi yigit Telegram tarmog‘ida guruh ochib, pulini qisqa fursatda ko‘paytirib berishini aytgan holda odamlarni aldab kelgan. U izini yo‘qotish uchun turli viloyatlarda yashovchi odamlar nomiga olingan SIM kartalardan foydalangan.O‘zini Muhammad deb tanishtirib, ko‘plab odamlarni aldagan holda ularning pulini o‘zlashtirib olgan yigit Toshkentda qo‘lga olindi. Bu haqda IIV TQD Kiberxavfsizlik markazi xabar berdi.Ma’lum qilinishicha, Namangan viloyatida yashovchi shaxs odamlarga pulini qisqa fursatda ko‘paytirib berishini aytib, ijtimoiy tarmoqlar orqali ularni aldab kelgan. Uning yolg‘oniga mingdan ortiq odam aldangan.Yigit o‘z izini yo‘qotish maqsadida turli viloyatlarda yashovchi odamlar nomiga olingan telefon va SIM kartalar, shuningdek, bank kartalaridan foydalanib kelgan. O‘g‘irlagan pullarini esa o‘z manfaati yo‘lida ishlatib yuborgan.Uning aldoviga ishonganlar orasida navoiylik shaxs ham bor. U 7 mln so‘m pulini o‘z qo‘li bilan kibero‘g‘riga topshirgan. Aldanganini bilgach esa Ichki ishlar boshqarmasiga murojaat qilgan.Soxta treyder Navoiy viloyati Ichki ishlar xodimlari tomonidan o‘tkazilgan tezkor tadbirda Toshkent shahrida ushlangan. Unga nisbatan Jinoyat kodeksining 169-moddasi (o‘g‘rilik) 3-qismi bilan jinoyat ishi qo‘zg‘atilgan. Hozirda dastlabki tergov harakatlari olib borilmoqda.Oldinroq Xorazmda ham pulini ko‘paytirib berishni aytib, mingdan ortiq odamni chuv tushirgan shaxs ushlangandi.",
            "category": "Jamiyat ",
            "image_url": [],
            "type": "gazeta"
        },
        {
            "title": "Telegramʼda akkauntlar sotilishini reklama qilib, fuqarolarning pulini o‘zlashtirib kelgan shaxs ushlandi",
            "url": "https://kun.uz/news/2025/05/08/telegramda-akkauntlar-sotilishini-reklama-qilib-fuqarolarning-pulini-ozlashtirib-kelgan-shaxs-ushlandi",
            "published_at": "",
            "content": "Aniqlanishicha, ohangaronlik 20 yoshli yigit hududiy ichki ishlar bo‘limiga murojaat qilib, Telegram orqali akkaunt sotib olish maqsadida noma’lum shaxsning bank kartasiga 9 million so‘m pul o‘tkazganini, ammo va’da qilingan akkaunt berilgach, bir kundan keyin qaytarib olinganini ma’lum qilib qonuniy chora ko‘rishni so‘ragan.Olib borilgan surishtiruv ishlari natijasida ushbu qilmishni Navoiy viloyatida yashovchi 20 yoshli yigit sodir etgani aniqlangan va u protsessual tartibda ushlangan. U Telegram'dagi turli kanallarda e’lon joylashtirib, akkauntlarni sotish bahonasida fuqarolarni chuv tushirib, ularni bir kunga sinov tariqasida foydalantirib, keyin esa akkaunt parollarini o‘zgartirib, pullarni o‘zlashtirib kelgan.Mazkur holat yuzasidan 2005 y.t (D.F) shaxsga nisbatan Jinoyat kodeksining 168-moddasi 3-qismi «g» bandi bilan jinoyat ishi qo‘zg‘atilgan. Tergov harakatlari olib borilmoqda.",
            "category": "Jamiyat ",
            "image_url": [
                "https://storage.kun.uz/source/11/oLXVXslUlGUIHXxDNcUQANchQCe6PQnw.jpg"
            ],
            "type": "gazeta"
        },
        {
            "title": "Sakkizta viloyatda sel xavfi e’lon qilindi",
            "url": "https://kun.uz/news/2025/05/07/sakkizta-viloyatda-sel-xavfi-elon-qilindi",
            "published_at": "",
            "content": "8—11 may kunlari yomg‘ir yog‘ishi kutilayotgani sababli respublikaning tog‘oldi va tog‘li hududlarida sel-suv toshqini hodisalari yuzaga kelishi mumkin. Bu haqda «O‘zgidromet» xabar berdi.Jumladan,- Qashqadaryo viloyati: Yakkabog‘, Dehqonobod, Chiroqchi, Kitob, Shahrisabz, Qamashi, G‘uzor tumanlarida;- Surxondaryo viloyati: Sariosiyo, Uzun, Oltinsoy, Denov, Boysun, Sherobod, Sho‘rchi, Qumqo‘rg‘on, Muzrobot tumanlarida;- Samarqand viloyati: Urgut, Samarqand, Bulung‘ur, Nurobod, Qo‘shrabot, Kattaqo‘rg‘on, Payariq, Jomboy, Ishtixon tumanlarida;- Jizzax viloyati: Zomin, Baxmal, G‘allaorol, Sharof Rashidov, Forish, Yangiobod tumanlarida;- Toshkent viloyati: Ohangaron, Bo‘stonliq, Parkent, Piskent, O‘rtachirchiq, Yuqorichirchiq tumanlarida va Angren, Olmaliq shaharlarida;- Namangan viloyati: Pop, Kosonsoy, Chortoq, Chust, Namangan, Yangiqo‘rg‘on tumanlarida;- Farg‘ona viloyati: So‘x, Shohimardon, Farg‘ona va Beshariq tumanlarida;- Andijon viloyati: Andijon, Asaka, Jalaquduq, Qo‘rg‘ontepa, Paxtaobod, Izboskan, Xo‘jaobod, Marhamat tumanlarida va Xonabod shahrida sel-suv toshqin hodisalari yuzaga kelishi mumkin.Yomg‘ir suvlari to‘planishi ehtimoli tufayli ba’zi hududlarni suv bosishi ham mumkin.Tog‘oldi va tog‘li hududlarda istiqomat qiluvchi fuqarolar, dam oluvchilar hamda tog‘li hududlarda harakatlanuvchi haydovchilardan ehtiyotkorlik choralarini ko‘rish so‘raldi.",
            "category": "Jamiyat ",
            "image_url": [
                "https://storage.kun.uz/source/11/29vkuSdOy61gDoPVsDuoAxM0YGz9PS29.jpg"
            ],
            "type": "gazeta"
        },
        {
            "title": "Rossiyada mushkul ahvolda qolgan fuqarolar O‘zbekistonga qaytarildi",
            "url": "https://kun.uz/news/2025/05/07/rossiyada-mushkul-ahvolda-qolgan-fuqarolar-ozbekistonga-qaytarildi",
            "published_at": "",
            "content": "O‘zbekiston Bosh konsulxonasidan olingan ma’lumotga ko‘ra, hamyurtimiz S.L. Yekaterinburg shahriga turmush o‘rtog‘i bilan vaqtincha ishlash maqsadida kelgan qizi M.O.ning tug‘uruqxona bilan bog‘liq muammolarini hal qilish berishni so‘rab murojaat qilgan.  Bosh konsulxona huzuridagi \"Ayollar kengashi\" raisi mazkur murojaatni har tomonlama o‘rganib chiqdi. Ma’lum bo‘lishicha, M.O. Yekaterinburg shahrida turmush o‘rtog‘i, onasi va voyaga yetmagan farzandi bilan yashab kelgan. Turmush o‘rtog‘i oilaviy kelishmovchilik sabab ularni tashlab ketgan.Mahalliy shifokorlar bilan olib borilgan maslahatlar natijasida bo‘lg‘usi onaning homilasiga va O‘zbekistonga qaytishi uchun tahdidlar yo‘qligi ma’lum bo‘ldi.Bosh konsulxona xodimlari va Sverdlovsk viloyatidagi faol vatandoshlar ko‘magida hamyurtlarning doimiy yashash manziliga yetib olishi uchun \"Yekaterinburg-Toshkent\" yo‘nalishidagi samolyotga chipta xarid qilib berildi.O‘zbekiston diplomatlari mazkur oilani 3 may kuni Yekaterinburg shahridagi \"Kolsovo\" xalqaro aeroportidan Toshkent shahriga kuzatib qo‘yishdi.",
            "category": "Jamiyat ",
            "image_url": [
                "https://storage.kun.uz/source/11/RPbFIaDAeGq7m3HkumwQAFFo1N8x6GaE.jpg"
            ],
            "type": "gazeta"
        },
        {
            "title": "Chegarada fuqaro tanasidan 1,3 mlrd so‘mlik oltin quymalar aniqlandi",
            "url": "https://kun.uz/news/2025/05/07/chegarada-fuqaro-tanasidan-13-mlrd-somlik-oltin-quymalar-aniqlandi",
            "published_at": "",
            "content": "Toshkent viloyati bojxona boshqarmasi xabariga ko‘ra, “Navoiy” chegara bojxona postiga piyoda holda kirib kelgan fuqaro bojxona nazoratidan o‘tayotgan vaqtda, uning xatti-harakatlarida shubhali holatlar kuzatilgani sababli bojxona xodimi tomonidan belgilangan tartibda shaxsiy ko‘rikdan o‘tkazildi.Shaxsiy ko‘rik natijasida fuqaroning tanasidan umumiy og‘irligi 1 028 gramm bo‘lgan quyma tilla bo‘laklari aniqlandi. Ashyoviy dalil sifatida olingan mazkur oltin buyumlarining umumiy qiymati 1 milliard 312 million so‘mni tashkil etdi.Hozirda mazkur holat yuzasidan bojxona organlari tomonidan jinoyat ishi qo‘zg‘atilib, tegishli protsessual harakatlar amalga oshirilmoqda.",
            "category": "Jamiyat ",
            "image_url": [
                "https://storage.kun.uz/source/11/2_BKFoU-rVy1l7vElVbNNuZjHmeaHYrL.jpg"
            ],
            "type": "gazeta"
        },
        {
            "title": "Toshkentda YTH oqibatida Epica avtomobili yonib ketdi",
            "url": "https://kun.uz/news/2025/05/07/toshkentda-yth-oqibatida-epica-avtomobili-yonib-ketdi",
            "published_at": "",
            "content": "Toshkent shahar FVB xabariga ko‘ra, YTH natijasida Epica rusumli avtomobil yonib ketgan. Bu haqda Toshkent shahar FVBga ma’lumot kelib tushgan.Shunga ko‘ra, yong‘in-qutqaruv texnikalari aytilgan manzilga soat 00:06 da yetib borib, yong‘in soat 00:08 da o‘chirilgan.Yong‘in oqibatida jabrlanganlar yo‘q. Hozirda yong‘in sababi va keltirilgan moddiy zarar miqdori aniqlanmoqda.",
            "category": "Jamiyat ",
            "image_url": [
                "https://storage.kun.uz/source/11/78QrPUXtSQB7Tz1uconJvbGcAjmCrjDK.jpg"
            ],
            "type": "gazeta"
        },
        {
            "title": "Samarqand-Toshkent yo‘nalishida qo‘shimcha «Afrosiyob» poyezdi qatnovi yo‘lga qo‘yiladi",
            "url": "https://kun.uz/news/2025/05/06/samarqand-toshkent-yonalishida-qoshimcha-afrosiyob-poyezdi-qatnovi-yolga-qoyiladi",
            "published_at": "",
            "content": "Xotira va qadrlash kuni munosabati bilan 8, 9, 10 va 11 may kunlari «Afrosiyob» yuqori tezlikda harakatlanuvchi 775/776-sonli Samarqand—Toshkent—Samarqand yo‘nalishida qo‘shimcha qatnovlar tashkil etiladi. Bu haqda Transport vazirligi xabar berdi.Harakat jadvali:775-sonli Samarqand—Toshkent yo‘nalishi776-sonli Toshkent—Samarqand yo‘nalishiAvvalroq 15 iyundan boshlab «Afrosiyob» poyezdlari harakati jadvaliga o‘zgarishlar kiritilishi to‘g‘risida xabar berilgandi.",
            "category": "Jamiyat ",
            "image_url": [
                "https://storage.kun.uz/source/11/gskZzhxWQlDNZvQKa9LCzM8ihlhPE5mj.jpg"
            ],
            "type": "gazeta"
        },
        {
            "title": "“Buning gashti bor”: uyida ipak qurti boqayotgan oqbo‘yralik oila",
            "url": "https://kun.uz/news/2025/05/06/buning-gashti-bor-uyida-ipak-qurti-boqayotgan-oqboyralik-oila",
            "published_at": "",
            "content": "Ipak qurti boqish oson ish emas. Har kuni saharda turib, daladan tut bargi teriladi. Ular vaqti bilan qurtlarga berib boriladi. Deyarli bir oy davom etadigan og‘ir va tinimsiz mehnatdan keyin pillalar yig‘ib olinadi. Bu yil ham Nozimjon Ergashevning oilasi odatdagidek ipak qurti parvarishi bilan band.Nozimjon Ergashev Farg‘ona viloyati Oltiariq tumani Oqbo‘yra qishlog‘idan. Dehqon bu yil ham o‘z uylarini qurtlarga bo‘shatib bergan. Ipak qurti boqish jamoaviy ish, hasharga esa singillari yordamga kelgan. Dehqon bu yil pilla sotib 15 million so‘m daromad olishni ko‘zlayapti.“Qurt baraka deyishadi eskilar. Esimni tanibmanki qurt boqqanmiz. Deyarli dalada ulg‘aydik. Ko‘pchilik aytadi, nima qilasiz jonni qiynab qurt boqib deb. Ipak qurti boqish gashtini ko‘pchilik tushunmaydi.Fermer hamma sharoitni yaratib beryapti. Qurt boqqanimiz uchun yer beryapti. Har yili o‘rtacha 250 kg pilla topshiramiz. O‘tgan yili ko‘proq 420 kg topshirdik.Bir oy o‘tadi-ketadi. Lekin pillaning daromadi yaxshi bo‘ladi. Har yili qurt olaman. Tut novdasi ham pul. Tandirga ishlatamiz. Singillarimga beraman. O‘tindan ham qiynalmaymiz-da. Qishdan eson-omon chiqib olamiz.Ertalab jiyanlarni olib dalaga barg kesishga ketamiz. Qolganlar qurt tagini teradi, barg soladi.Qurt boqishda eng zavq oladigan hodisa bor. Kirib chiroqni yoqib, qaraganingizda shitir-shitir qilib bargni yeyayotganda, maza qilib yuborasiz-da qandaydir. Shu uchun ham har yili tutgim kelaveradi, xumor bo‘lib qolganman. Bo‘lmasa sharoit hamma yog‘i yetarli uyda. Lekin shitirlaganda bargni yeyayotganda maza qilib yuboraman. Dam oladi-da qandaydir miyangiz.Tez kunlar oralig‘ida qurtlarimiz pilla to‘qishga kirishadi.Bundan tashqari fermer qurt tutganimga yer beradi, bug‘doy beradi, chorva uchun 100 ta press (somon) beradi. Uning ichida yer berganda silos ekaman. Silosni sotganimcha sotaman, qolgani uyimdagi chorvalarimga.Qishloq ishlarini umuman hech narsaga alishmayman. Dala ishlari menga qandaydir zavq beradi-da, maza qilaman. Maza-da dala. Do‘stlarim Rossiyaga bor biz bilan deyishadi, men umuman Rossiyaga bormayman ham, qiziqmayman ham. Kerak emas Rossiya menga. Mana, mana shu yerda shuncha daromadim bor, bog‘im bor. Uzum bog‘im bor mana yarim gektar.Mana keng dala, mana shildiragan suvlar, mollarim, hamma yog‘im bor, sharoit. Qayerga ketaman?” – deydi oqbo‘yralik dehqon.Sarvar Ziyoyev,\r\nKun.uz\r\nOperator va montajchi – Sardor Mamirov.",
            "category": "Jamiyat ",
            "image_url": [],
            "type": "gazeta"
        },
        {
            "title": "Surxondaryoda ruhiy xasta ayol 3 yoshli qizni pichoqladi",
            "url": "https://kun.uz/news/2025/05/06/surxondaryoda-ruhiy-xasta-ayol-3-yoshli-qizni-pichoqladi",
            "published_at": "",
            "content": "Surxondaryo viloyati, Denov tumani bozorida ruhiy xasta ayol 3 yashar begona qizni pichoqladi.Hodisa 1 may kuni sodir bo‘lgan. Ijtimoiy tarmoqlarda tarqalgan videolavhada ayol qizchaga pichoq urgani, so‘ngra pichoqni tashlab, ketib qolgani ko‘rinadi.Qizcha og‘ir tan jarohati oqibatida tuman shifoxonasida vafot etgan. Gumonlanuvchi ayol protsessual tartibda ushlangan. Olingan dastlabki ma’lumotlarga ko‘ra, ayol ruhiy kasalliklar dispanserida ro‘yxatda turgan.Hozir ayolga nisbatan Jinoyat kodeksining 97-moddasi (qasddan odam o‘ldirish) bilan jinoyat ishi qo‘zg‘atildi. Tergov harakatlari davom etmoqda.",
            "category": "Jamiyat ",
            "image_url": [
                "https://storage.kun.uz/source/11/q4FdhnuNZ0mas7ZrFyAKR4ELjKXvc3TG.jpg"
            ],
            "type": "gazeta"
        },
        {
            "title": "Alonso «Bayer»dan ketishini e’lon qildi. U «Real»ga keladi",
            "url": "https://kun.uz/news/2025/05/09/alonso-bayyerdan-ketishini-elon-qildi-u-realga-keladi",
            "published_at": "",
            "content": "Ispaniyalik mutaxassis Habi Alonso mavsum yakunida Germaniyaning «Bayer» klubidan ketishini e’lon qildi.«Klub bilan bu ikki o‘yin men uchun oxirgisi bo‘lishi haqida kelishib oldik. Ishonamizki, ketish vaqti keldi va bugun buni e’lon qilish uchun eng yaxshi vaqt.Keyingi klub? Hozircha bu haqda gapirishning mavridi emas, chunki biz yakshanba kuni yaxshilab xayrlashmoqchimiz», – dedi u matbuot anjumanida.«Bayer» rasmiy saytida ham u ketayotgani e’lon qilingan, klub bosh direktori Fernando Karro Habi Alonso boshqaruvi davrida klub futbol olamida o‘z o‘rniga ega bo‘lganini e’tirof etgan.Uning keyingi manzili «Real»Habi savolga javob berishdan qochgan bo‘lsa-da, uning keyingi klubi nomi ma’lum – «Real».  Marca nashri yozishicha, Alonso 2028 yil yoziga qadar amal qiluvchi uch yillik shartnoma imzolaydi. Habi bilan uning shtabi a’zolari – assistent Sebastyan Parrilya va jismoniy tayyorgarlik bo‘yicha murabbiy Alberto Ensinas ham Ispaniya poytaxtiga ko‘chib o‘tadi. Alonsoning shartnomasi muddati 2026 yil yoziga qadar bo‘lgani uchun «Bayer»ga tovon puli to‘lanadi.Shu bilan birga, Marca Habi «Real»ni klublar o‘rtasidagi JCh vaqtida boshqarmasligini aytib o‘tgan. Katta ehtimol bilan, turnirga tayyorgarlik uchun yetarli vaqt bo‘lmasligi sababli – turnir Millatlar Ligasi o‘yinlaridan atigi bir hafta o‘tib boshlanadi. Murabbiy to‘laqonli dam olish va ishni iyuldan boshlash maqsadga muvofiq deb topgan. Oldinroq Caden SER radiosi Alonso baribir madridliklar klubi bosh murabbiyi sifatida klublar o‘rtasidagi jahon chempionatiga borishini xabar qilgandi.Karlo Anchelotti «Real»ni La Liganing so‘nggi turidan keyin tark etadi – so‘nggi tur o‘yinlari 25 mayga belgilangan. Katta ehtimol bilan, italiyalik mutaxassis Braziliya milliy jamoasi boshqaruviga boradi, ammo bu masala oxirigacha hal qilinmagan. Shu bilan birga, Karlo ham «Real»ni AQShda o‘tadigan klublar o‘rtasidagi JChda boshqarmaydi. Katta ehtimol bilan, bu vazifa Santyago Solariga topshiriladi, u jamoani 2018/19 yillar mavsumida ham boshqargandi, hozir esa klub texnik direktori lavozimida ishlamoqda.Habi Alonso – endi «Bayer»ning ham afsonasiHabi Alonsoning ajoyib xususiyati bor. U o‘zi o‘ynagan barcha klublarning muxlislari tomonidan klub afsonasi deb ataladi: «Real Sosedad»da ham, «Liverpul»da ham, «Real Madrid»da ham va «Bavariya»da ham bask haqida faqat iliq xotiralar qolgan. Endi bu ro‘yxatga Leverkuzenning «Bayer» klubi ham qo‘shiladi.Bunga yetarlicha sabab bor: Alonso kelganida jamoa bundesligani tark etish yoqasiga kelib qolgandi, murabbiy esa klubdagi ikkinchi mavsumidayoq tarix yozdi. Uning boshqaruvidagi jamoa mavsum davomida barcha turnirlar doirasida faqat bir bor mag‘lub bo‘ldi, Germaniyada uzoq kutilgan ilk chempionlikka erishdi, Germaniya kubogidagi g‘alabadan keyin oltin dubl qayd etildi, Yevropa ligasi finaliga chiqildi, keyin esa Germaniya Superkubogi uchun o‘yinda ham qatnashdi. Bu 1993 yildan buyon hech qanday sovrin yutmagan leverkuzenliklar tarixidagi eng yorqin mavsum bo‘ldi.Alonso ketadi, «Bayer»da esa to‘liq qayta qurish jarayoni boshlanadi. Katta ehtimol bilan, yozda klubni bosh murabbiydan tashqari, ushbu tarkibning asosiy yetakchilari ham tark etadi: Florian Virts, Jonatan Ta, Granit Chaka, Jyeremi Frimpong va boshqalar. Alonsoning o‘rnini kim egallashi hozircha noma’lum, ammo, klub aftidan ispan vektorini saqlab qolmoqchi: nomzodlar qatorida Xavi, Alvaro Arbeloa va Raul nomlari keltirilmoqda.«Bayer» kelajakka tayyor. Klubdagi o‘sish davom etadi va men buni qiziqish bilan kuzatib boraman», – deya tan oldi Alonso. ",
            "category": "Sport ",
            "image_url": [
                "https://storage.kun.uz/source/11/IngJZWttZmBbGDixdSbwJoEokPyGFYAW.jpg"
            ],
            "type": "gazeta"
        },
        {
            "title": "Rossiyalik eshkak eshuvchi O‘zbekiston sharafini himoya qiladi",
            "url": "https://kun.uz/news/2025/05/09/rossiyalik-eshkak-eshuvchi-ozbekiston-sharafini-himoya-qiladi",
            "published_at": "",
            "content": "Kanoe slalom bo‘yicha Rossiya terma jamoasi yetakchisi Pavel Eygel sport fuqaroligini o‘zgartirdi. Bu haqda TASS xabar berdi. Eygel O‘zbekiston terma jamoasi sharafini himoya qiladi.«O‘zbekiston terma jamoasiga o‘tishimning asosiy sababi shundaki, o‘zimni hali ham xalqaro maydonda munosib natija ko‘rsatishga qodir bo‘lgan top sportchi sifatida his qilmoqdaman», dedi u.35 yoshli eshkak eshuvchi o‘zini yoshi katta sportchi deb hisoblamasligini tan oldi.«Rossiya terma jamoasi esa hozir tarkibni sun’iy yoshartirish strategiyasiga amal qilmoqda... O‘tgan yili terma jamoaga birinchi raqamli sportchi sifatida tanlangandim, biroq barcha markazlashtirilgan yig‘inlarga faqat o‘z mablag‘im hisobidan bora olishimni aytib, meni zaxiraga o‘tkazishdi», deb shikoyat qildi Eygel. Sportchining so‘zlariga ko‘ra, u murabbiylar va federatsiya bilan gaplashmoqchi bo‘lgan, biroq muloqotdan natija chiqmagan.Pavel Eygel 2018 yilgi jahon chempionatining bronza medali sovrindori hisoblanadi. U 2028 yilgi Los-Anjyeles olimpiadasida medallar uchun kurashmoqchi ekanini ma’lum qildi.Eslatib o‘tamiz, 2022 yil fevralida Ukrainaga keng ko‘lamli bosqin boshlanganidan keyin sport federatsiyalari rossiyalik sportchilarni xalqaro musobaqalardan chetlatdi. Shundan so‘ng, ko‘plab rossiyaliklar sport fuqaroligini o‘zgartirishga majbur bo‘ldi.",
            "category": "Sport ",
            "image_url": [
                "https://storage.kun.uz/source/11/WAzCiMb6wvv4aREaacd6-YsTsU2-MIyk.jpeg"
            ],
            "type": "gazeta"
        },
        {
            "title": "YeChL. \"PSJ\" javob o‘yinida ham \"Arsenal\"ni yengib, finalga chiqdi",
            "url": "https://kun.uz/news/2025/05/08/yechl-psj-ikkinchi-oyinda-ham-arsenalni-yengib-finalga-chiqdi",
            "published_at": "",
            "content": "2025-26 yilgi Yevropa Chempionlar Ligasi yarimfinalining ikkinchi juftlik javob o‘yini o‘tkazildi. Londondagi o‘yinda \"Arsenal\" ustidan kichik hisobda g‘alaba qozongan \"PSJ\" o‘z uyida ham ustun keldi – 2:1. Maydon egalari safida Ruis hamda Hakimi 1tadan gol urgan bo‘lsa, \"Arsenal\"ning yagona goliga Saka mualliflik qildi. \"PSJ\" 1 iyun kuni finalda \"Inter\"ga qarshi maydonga chiqadi. Yevropa Chempionlar Ligasi. Yarimfinal. Javob o‘yini. PSJ (Parij, Fransiya) – Arsenal (London, Angliya) 2:1\r\nGollar: Ruis 27, Xakimi 72 – Saka 76\nPSJ: Donnarumma – Xakimi, Markinos, Pacho, Mendesh (G. Ramush 88) – J. Nevesh, Vitinya, Ruis – Barkola (Dembele 70), Due (Lyuka Ernandes 74), Kvaratsxeliya\nArsenal: Raya – Timber (Vayt 83), Saliba, Kivor, Lyuis-Skelli (Kalafiori 68) – Edegor, Parti, Rays – Saka, Merino, Martinelli (Trossar 69)\nOgohlantirishlar: Mendesh 18, Kvaratsxeliya 86 – Rays 26, Lyuis-Skelli 56, Kalafiori 86, Saka 86\nAmalga oshirilmagan penalti: Vitinya 69\nIlk uchrashuv: 1:0 ",
            "category": "Sport ",
            "image_url": [
                "https://storage.kun.uz/source/11/s0MjPDmRQy2rzeSHd5DZY2uKnYASvhCO.jpg"
            ],
            "type": "gazeta"
        },
        {
            "title": "Tajriba sinovi. «Barsa» nega yarimfinaldan o‘tolmadi?",
            "url": "https://kun.uz/news/2025/05/07/tajriba-sinovi-barsa-nega-yarimfinaldan-otolmadi",
            "published_at": "",
            "content": "Chempionlar Ligasining asosiy favoriti sifatida tilga olib kelingan Hansi Flik jamoasi qanday omillar sabab eng muhim pallada pand yedi? «Inter» haqida hali finalda ham gaplashish imkoniyati bo‘lishidan kelib chiqqan holda, keling, kechagi o‘yinga «Barselona» rakursidan qarab chiqsak.QANOTSIZ «BARSeLONA»Jyerar Martin ikki assist, Garsiya gol muallifi bo‘lganidan so‘ng «Barselona»ning qanot himoyachilari haqida tanqidiy fikr aytish mumkin emasdek, ammo strukturaviy tomondan jamoa hujumlari tashkil qilinishida asosiy qanot himoyachilari – Kunde va Baldening yo‘qligi bilindi.Zamonaviy futbolda laterallar to‘p bilan ham, to‘psiz harakatlar orqali ham hujum kartinasini yaratishda, hujumchilarga bo‘sh hududlar ochishda muhim figura sanaladi. «Barselona»da Kunde va Baldening o‘ziga xos roli bor ediki, aynan ular bilan tandemda Rafinya va Yamalning eng zo‘r o‘yinlarini ko‘rayotgandik.Yamal «Inter»ga qarshi ikki uchrashuvda ham eng faol o‘yinchi bo‘lgani sir emas. Aslida Yamal doim faol, ammo bir muhim farq bor: «Inter»ga qarshi kechgan 210 daqiqalikda Yamal 16 marta raqib darvozasiga zarba bergan – o‘rtacha har 13 daqiqada 1 zarba. Yamalning Kunde bilan birga tushgan o‘yinlarini alohida olsak, La Ligada bu ko‘rsatkich har 22 daqiqada 1 zarba, Chempionlar Ligasida esa har 24 daqiqada 1 zarbaga teng.Bu shuni anglatadiki, Kunde doim hujumda qo‘shimcha variant sifatida Yamalni qo‘llab-quvvatlab kelgan. Vaziyat qiyinlashganda Yamalda doim Kundega to‘pni yetkazib berish va o‘zi uchun qulayroq pozitsiyaga o‘tib, qaytarib olish imkoniyati bor edi. Juftlik bu jihatdan o‘z vaqtidagi Ronaldu- Marselo tandemini eslatib yuborayotgandi.Kundesiz Yamal juda ko‘p marta noqulay nuqtalarda ham zarba berishga yoki majburiy driblingga qo‘l urishiga to‘g‘ri keldi, qulay pozitsiyaga chiqish imkoniyati qiyinlashib ketdi. «Inter»ga qarshi birinchi o‘yinda Yamal gol urganidan ko‘p o‘tmay Kunde jarohat olib maydondan chiqib ketdi va shundan so‘ng yosh futbolchi boshqa gol ham, assist ham amalga oshira olmadi.«Barselona» qanchalik Yamal orqali o‘ynashga urinmasin, Yamal ham «Inter» bilan qarama-qarshilikda o‘zining eng yaxshi o‘yinini ko‘rsatgan bo‘lmasin, Kundening yo‘qligi sezildi. Yamal odatdagidan ancha kam holatlarda qulay nuqtalarda to‘p bilan uchrashdi.Baldening o‘rni esa imkon qadar qanotni kengaytirish orqali, yarimchapqanotda Rafinyaga hududlar ochish bilan bog‘liq. O‘tgan mavsumlarda haqiqiy vinger sifatida o‘ynagan va u qadar muvaffaqiyat qozonmagan Rafinyaning «Oltin to‘p»ga da’vogarlar qatoriga qo‘shilishida aynan mana shu pozitsiya muhim – braziliyalik hujumchi markazga yaqinroqda to‘p surganda qulay vaziyatlarga chiqadi. Jyerar Martin 2-bo‘limda faollashgan bo‘lsa-da, «Barselona»ga mavsum davomida juda sermahsul bo‘lishiga zamin yaratgan hujum strukturalari ko‘ngildagidek ishlamadi. Flikning xavfli vaziyatlar generatoriga aylanib ketgan formulalari ishlamagani, natijada hujum tashkil qilishda futbolchilarning kreativ mahoratiga tayanib qolinganining sababi ham mana shu chiziqlardagi optimal tarkib a’zosi bo‘lgan futbolchilar jarohatlangani bo‘ldi, deyish mumkin.KUChLAR TAQSIMOTI«Inter» Yevropada o‘rtacha yoshi eng katta jamoa hisoblanadi, «Barselona» esa aksincha. Bir qaraganda, jismoniy tomondan hal qiluvchi omillardan bo‘lishi kerakdek. Rostan ham agar ikki o‘yin umumiy vaqtini oladigan bo‘lsak, «Barselona» faolroq bo‘lgan, ko‘proq hujum qilgan daqiqalar ko‘p. Ammo bir jihatni e’tiborga olish kerak.Salkam 220 daqiqa davom etgan bu to‘qnashuvning qariyb yarmida, jami 100 daqiqa vaqt davomida «Inter» hisobda oldinda bordi. «Barselona» o‘zi qoniqtiradigan hisobga faqat 5 daqiqa, ikkinchi o‘yinning 87-92 daqiqalarida ega bo‘ldi, xolos.Hisobni saqlash uchun o‘ynash esa doim ta’qib qiluvchidan ko‘ra kamroq kuch talab qiladi. Sababi, «Inter» butun jamoa bo‘lib himoyalanayotganda yuklama futbolchilar o‘rtasida teng taqsimlanadi. Har bir futbolchidan nisbatan o‘xshash vazifalarni bajarish talab etiladi va tabiiyki, bu ssenariyda jamoa jismoniy holatini nazorat qilish, almashtirishlar orqali yordam berish osonroq. Mxitaryan charchadimi, o‘rniga istalgan futbolchi tushib, belgilangan vazifani o‘sha darajada amalga oshira oladi.«Barselona»ning holati boshqacha. Ta’qib qilayotgan jamoada yuklamaning asosiy qismi hujumdagi yetakchi futbolchilarga tushadi. Yamal, Rafinya, Pedri, Olmo kabi futbolchilar qiladigan yumushlarni hamma ham qilavermaydi. Demak, ham bu futbolchilar o‘yinning har fazasida faol bo‘lishlari lozim, ham ularni sifatni tushirmagan holatda almashtirishning imkoni yo‘q.Qo‘shimcha bo‘limlarning birinchisida «Barselona» raqib darvozasiga birorta ham zarba bera olmadi. Qizig‘i, shunga o‘xshash ssenariyda yaqinda Ispaniya kubogi finalida «Real»ga qarshi kechgan o‘yinning qo‘shimcha bo‘limlarining birinchisida «Barselona»da atigi 1 ta zarba bo‘lgandi, xolos. Ya’ni «Barselona»ning ba’zi yetakchilari yelkasida haddan ziyod yuklama borligi va bu butun mavsum davom etib kelayotgani o‘z so‘zini aytmay qolmasdi. Tabiiyki, Pedrining ishini Gavi, Olmoning ishini Fermin ayni o‘sha darajada qila olishmaydi, natijada o‘yin sifati tushayotganini guvohi bo‘lyapmiz.Ha, yetakchi futbolchilar har bir jamoada bor, «Inter» ham aslida shunday, ammo yuqorida aytganimizdek, o‘yinning borishi, tablodagi hisobning qoniqarsiz bo‘lishi mavjud muammoni yanada namoyon qiladi. «Inter»ning jismoniy holat bo‘yicha muammolari yanada ko‘proq, agar «Barselona» ikki to‘p farqi bilan oldinda borganda, o‘yin o‘sha zahoti tugashi ham mumkin edi.O‘yin masalasini ham shu omil hal qildi deyish mumkin – «Inter» o‘zining faol daqiqalaridan unumliroq foydalandi va aynan «Inter»ning mehnati evaziga har ikki uchrashuvda ham hosil bo‘lgan ssenariy yordamida o‘ziga komfort zona yaratib oldi.  TAJRIBAAslida Flikning bir mavsumdagi murabbiylik ishini a’loga baholash mumkin. Muvaffaqiyatsiz kechgan mavsumdan so‘ng, aytarli transferlarsiz bu qadar o‘sish, Qirollik kubogi va Ispaniya chempionligida peshqadamlik – yaxshi natija. Flik mavjud resurslardan unumli foydalandi, ba’zi futbolchilar o‘sdi, yoshlar orasida nomlar paydo bo‘ldi. Bu ishlarning hammasi yana Yevropada eng yaxshi futbol namoyish qilgan holda, Chempionlar Ligasi finaliga besh daqiqa masofaga yetib kelgan holda amalga oshirish zo‘r ish. Qaysidir ma’noda Gvardiolaning 2009 yildagi debyut mavsumiga ham qiyoslasa bo‘ladi. Bir farq bor.O‘n besh yil oldin Gvardiola tarkibida mavjud bo‘lgan bir xususiyat hozirgi «Barselona»ga yetishmadi – tajriba. 2009 yildagi tarkibda Messi, Iniyesta, Pike, Buskets kabi yoshlar bilan bir qatorda Anri, Puyol, Xavi, Eto’O kabi Yevropa chempionati hamda Chempionlar Ligasi finallarida o‘ynagan, maydonda yetarlicha tajribaga ega bo‘lgan futbolchilar ham bor edi. Flik ixtiyoridagi tarkibda faqat Robert Levandovski va Frenki de Yongni o‘sha talabga javob beradi, deyish mumkin. Buning ustiga polshalik hujumchi eng kerakli paytda yaxshi sport formasida emasdi.Futbol o‘ynash, gol urish kerak bo‘lganda «Barselona»da muammo yo‘q, butun mavsum kambeklarga to‘la, go‘yoki bu yigitlar amalga oshira olmaydigan yumush yo‘qdek. Ammo safar o‘yinida g‘alabali hisobni besh daqiqa saqlab turish ancha oson vazifa bo‘lsa-da, ma’lum qobiliyat, tajriba talab qiladi. Vaziyatga pragmatik yondashuv, o‘yin hovurini pasaytirish xususiyati maydondagi futbolchilarda yetishmadi.Acherbi gol urgan pallada «Inter»ning 4 futbolchisiga qarshi «Barselona»ning 4 futbolchisi qolganini ko‘rish mumkin. Chempionlar Ligasi darajasidagi turnirning yarimfinali uchun kechirilmas holat.INDIVIDUAL QAHRAMONLIK VA XATOLARBularning hammasi sodir bo‘lgan taqdirda ham «Barselona» finalga chiqishi va bu har kim tomonidan adolatli yakun sifatida qabul qilinishi mumkin edi, albatta. Agar har qanday buyuk uchrashuvlarda bo‘lgani singari qahramon va antiqahramonlar bo‘lmasa.Lamin Yamal o‘yin uchun salkam 9 ballga loyiq ko‘rildi – birorta gol va assist amalga oshirmagan va mag‘lub bo‘lgan futbolchining bu qadar katta baho olishi deyarli kuzatilmaydi. 17 yoshli vunderkindda 14 ta muvaffaqiyatli dribling, darvoza sohasiga to‘g‘ri borgan 5 ta zarba bor. Raqib maydonida 100 dan ortiq marta to‘pga tegindi – o‘ynagan barcha futbolchilar ichida eng yaxshi ko‘rsatkich. Bu bir tomondan, Yamalning zo‘r o‘yin ko‘rsatganini isbotlasa, ikkinchi tomondan, Olmo, Torres kabi futbolchilardan yetarlicha quvvatlov bo‘lmagani, Pedri, de Yong, Rafinya ham eng yaxshi o‘yinini ko‘rsata olmagani bilan izohlanadi.Albatta, yakunda Yamalning o‘yin qahramoni bo‘lmaganida Yan Zommerning xizmati katta. Uchta gol qo‘yib yuborganiga qaramasdan u o‘yinning eng yaxshi o‘yinchisi deb topildi, 7 zarbani qaytarib, jamoasini 4 marta muqarrar goldan qutqarib qoldi.Denzel Dumfris esa umuman ikki uchrashuv bo‘yicha asosiy figura: niderlandiyalik himoyachi «Inter»ning 7 golidan beshtasida bevosita ishtirok etdi. Shundoq ham Dumfris hujumda faol va gol+pas bo‘yicha Yevropada eng yaxshi ko‘rsatkichni qayd etgan himoyachi sanaladi, ammo shundayam «Barselona»ga qarshi ikki o‘yinda 5 ochko to‘plash (2 gol va 3 assist) juda ko‘p. Indzagi Martines, Tyuram kabi hujumchilarning ko‘ngildagidek sport formasida emasligidan kelib chiqib, urg‘uni Dumfris qanotiga qaratda va adashmadi. Eng qizig‘i, Denzel mana shu ikki o‘yin davomida hammasi bo‘lib 15 marta aniq uzatma amalga oshirgan, xolos. 15 aniq uzatma, 3 assist, 2 gol.Shu o‘rinda «Barselona» tarkibida o‘z darajasida o‘ynay olmagan futbolchilardan tashqari, yaqqol yomon o‘yin ko‘rsatgan nomlarni ham aytib o‘tish kerak. Pau Kubarsi jarima maydoni ichida penaltiga sabab bo‘lgan qo‘pollikni amalga oshirgan bo‘lsa, o‘yin oxirida yangi kuchlarni to‘xtatish uchun tushirilgan Ronald Arauxo ikkala golda ham dog‘da qoldirildi.Urugvaylik himoyachi avvaliga yaxshiroq pozitsiyada turganiga qaramasdan to‘p uchun kurashda Acherbini o‘tkazib yuborgan bo‘lsa, hal qiluvchi gol urilishidan oldin Tyuramning bemalol jarima maydoni yaqinida harakatlanib, to‘pni Torimiyga yetkazib berishiga yo‘l qo‘ydi.«BARSeLONA» YaNA QAYTADIChempionlar Ligasi shunday musobaqa. Siz tarixdagi eng kuchli jamoani soatdek ishlaydigan holatga keltiring, baribir shunday palla bo‘ladiki, taqdiringizni yozayotgan qalam muallaq holda tasodiflarga bo‘ysunishni boshlaydi, juda mayda detallar ham hal qiluvchi maqomga chiqib, tuzatib bo‘lmas oqibatlar yaratadi. «Barselona»ga yana yuz marta imkoniyat berilsa, «Inter»ga qarshi har safar o‘sha besh daqiqalikni munosib o‘tkazishi mumkin, ammo kecha yuz birinchi ehtimol sodir bo‘ldi.Milliy chempionatlar, liga formatidagi kurashlar jamoalar kuchiga, imkoniyatlariga baho beruvchi asosiy o‘lchov, bunga shubha yo‘q, ammo futbolda ochko, turnir jadvali kabi tushunchalar yoniga final, pley-off kabi formatlarni o‘ylab topgan insonlarni har qancha «sumalakka to‘ydirsak» arziydi. Aynan mana shunday o‘yinlar muxlislarga unutilmas hissiyotlarni taqdim etadi.Flik boshqaruvidagi «Barselona» uchun bu dastlabki urinish. Umid qilamizki, kelasi mavsumda jamoa yanada kuchliroq, tajribaliroq bo‘lib qaytadi. «Inter» esa katta ehtimol bilan, kelasi mavsumni bu tarkib, bu ijrochilar bilan o‘tkazmaydi. Shu tomondan ham «Inter» finalga chiqqani, ikki yil oldin boshlanmay tugab qolgan finalda chala qolgan so‘zlarini aytib olish uchun imkoniyatga ega bo‘lgani adolatdandir?Q. Aslanov",
            "category": "Sport ",
            "image_url": [
                "https://storage.kun.uz/source/11/HSsSEN0GpCF56gc4nzYQQ6K3mUtXlBYS.jpg"
            ],
            "type": "gazeta"
        },
        {
            "title": "Yetti gol urilgan o‘yinda \"Inter\" \"Barselona\"ni YeChLdan chiqarib yubordi",
            "url": "https://kun.uz/news/2025/05/07/yechl-kambeklarga-boy-bolgan-uchrashuvda-inter-barselonani-yengib-finalga-chiqdi",
            "published_at": "",
            "content": "Yevropa Chempionlar Ligasi yarimfinal javob o‘yinlariga start berildi. \"Inter\" o‘z maydonida \"Barselona\"ni qabul qilib, qo‘shimcha bo‘limlarda urilgan gol hisobiga 4:3 hisobida g‘alaba qozondi. Mezbonlar safida Martines, Chalxano‘g‘li, Acherbi hamda Frattezi 1tadan gol urgan bo‘lsa, mehmonlar safida Garsiya, Olmo va Rafinya o‘z hisobiga bittadan gol yozib qo‘ydi. Kataloniyadagi uchrashuv 3:3 hisobida yakunlangan edi. Shu tariqa, \"Inter\" 2025-26 yilgi Yevropa Chempionlar Ligasi finaliga yo‘l oldi.Finalning ikkinchi ishtirokchisi ertaga, 7 maydan 8 mayga o‘tar kechasi \"PSJ\" hamda \"Arsenal\" uchrashuvida ma’lum bo‘ladi. Chempionlar ligasi. 2024/25. Yarimfinal. Javob o‘yini. Inter  (Italiya) – Barselona (Ispaniya) – 4:3\r\nGollar: Lautaro Martines, 21, Chalxanoglu, 45+1 (pen.), Acherbi, 90+3, Frattezi, 99 – Garsiya, 54, Olmo, 60, Rafinya, 87\nBarselona: Shensniy - Martin, Martines (Arauxo 76), Kubarsi (Gavi 106), Garsiya (Fort 98) - Pedri (Viktor 106), de Yong - Rafinya, Olmo (Lopes 83), Yamal - Torres\nInter: Zommer - Bastoni, Acherbi, Bisek (Darmian 71) - Dimarko (Karlos Augusto 55), Mxitaryan (Frattezi 79), Chalxono‘g‘li (Zelinskiy 79), Barella, Dumfris (De Vrey 108) - Tyuram, Martines (Taremi 71)\nOgohlantirishlar: Chalxono‘g‘li 36, Mxitaryan 69, Acherbi 90+5, Karlos Augusto 91, Bastoni 118 - Martines 51, Flik 90+5\nIlk uchrashuv: 3:3",
            "category": "Sport ",
            "image_url": [
                "https://storage.kun.uz/source/11/IyWC7Yf5M4xADCIOWdtiKNkjX-cpZrDd.jpg"
            ],
            "type": "gazeta"
        },
        {
            "title": "«Real» poygada qolmoqda, Shomurodovda muvaffaqiyatli seriya. Kun o‘yinlari",
            "url": "https://kun.uz/news/2025/05/05/real-poygada-qolmoqda-shomurodovda-muvaffaqiyatli-seriya-kun-oyinlari",
            "published_at": "",
            "content": "Angliya: beqaror «MYu»APL, 35-tur\r\n«Brentford» — «MYu» 4:3\r\nGollar: Shou 27 (avt), Shade 33, 70 (dubl), Vissa 74 – Maunt 14, Garnacho 82, Diallo 90+5.\r\n«Brentford»: Flekken, Kayode (Ayyer 81), Kollinz, van den Berg, Lyuis-Potter (Gustavo Nunes 81), Nergor, Yarmolyuk (Yyensen 68), Mbemo, Damsgor (Tyago 81), Shade (Genri).\r\n«MYu»: Bayindir, Fredrikson (Lindelyof 76), de Ligt (Maguayr, 35), Shou (Diallo 46), Dorgu (Yoro 46), Ugarte, Amad, Maunt (Eriksen 57), Garnacho, Obi.\r\nOgohlantirishlar: Ugarte 43, Garnacho 51.«MYu» APLning navbatdagi tur o‘yinini juda yaxshi boshlagandi. Maunt 2024 yil martidan buyon ilk bor gol urdi, ushbu yarimhimoyachi so‘nggi golini ham «Brentford» darvozasiga kiritgandi. Ammo keyin «qizil iblislar»da muammolar boshlandi. Avvaliga Damsgor autdan uloqtirgan to‘p Shouning ko‘kragiga tekkan holda darvoza to‘riga yo‘l oldi, rikoshet Bayindirni ilojsiz ahvolda qoldirdi. Ko‘p o‘tmay mehmonlar alamli gol o‘tkazib yubordi, o‘z jamoasi jarima maydoni yaqinidagi to‘qnashuvdan keyin de Ligt gazonga yotib qoldi va qo‘l ishorasi bilan yordamga muhtoj ekanini bildirdi (uning o‘rniga Maguayr tushirildi). Ammo bu vaziyatda Entoni Teylor o‘yinni to‘xtatmadi va «Brentford» hujumni davom ettirib, raqib futbolchilari to‘xtab qolganidan foydalanib, darvozani ishg‘ol etdi.O‘yin manchesterliklarning yirik hisobdagi mag‘lubiyati bilan yakunlanishi ham mumkin edi, ammo dam berilgan Brunu Fernandesh yo‘qligida ikkinchi bo‘limda maydonga tushgan Eriksen o‘zini ko‘rsatdi. Hisob 1:4 ko‘rinishida ekanida aynan shu daniyalik futbolchining o‘z uslubidagi zarbasidan keyin olis ustun oldida turgan Garnacho to‘pni darvozaga to‘g‘rilab yubordi, argentinalik ushbu yosh vinger Krishtianu Ronalduga tegishli bo‘lgan klub rekordini takrorlash arafasida turibdi. Gap 21 yoshgacha APLda amalga oshirilgan golli harakatlar haqida bormoqda (25 ga qarshi 24). Qo‘shimcha daqiqalarda esa fevraldan buyon ilk bor maydonga tushgan Diallo hisobni minimal ko‘rinishgacha qisqartirdi. Lekin uning goli jamoani qutqarmadi va Yevropada yengilmas jamoa bo‘lib qolayotgan «Yunayted» ichki arenada qatorasiga olti turda g‘alaba qozona olmayapti. Bunday noxush seriya jamoani Lui van Gaal boshqargan 2015 yildan buyon kuzatilmagandi.«Brayton» – «Nyukasl» 1:1\r\nGollar: Minte 28 – Isak 89 (pen).\r\n«Brayton»: Verbryuggen, Viffer (Lempti, 54), van Geke, Dank, Estupinyan, Baleba, Hinshelvud, Minte, O'Rayli, Adingra, Uelbek.\r\n«Nyukasl»: Poup, Trippiyer (Kraft, 90+7), Sher (Botman, 90+7), Bern, Livramento, Bruno, Tonali, Uillok (Uilson, 74), Myorfi (Gordon, 57), Isak, Barns.\r\nOgohlantirishlar: Viffer (32), Uillok (73).YeChL yo‘llanmalari uchun poygada «Nyukasl» muhim ochkolarni boy berdi va uchinchi o‘ringa qayta olmadi. Endi bu o‘rinda juma kuni «Vulverhempton» ustidan g‘alaba qozongan (1:0) «Manchester Siti» joylashgan. «Qarg‘alar» esa «Brayton» maydonidagi o‘yinning so‘nggi daqiqalarida mag‘lubiyatdan qutulib qoldi, jamoa uchinchi urinishda baribir penalti tepish huquqini qo‘lga kiritdi. Bungacha ikki epizodda VAR «chaykalar» jamoasi foydasiga qaror qabul qilib, Gordonga jarima maydoniga kirishidan oldin qo‘pollik ishlatilgani, Uillok esa aktyorlik mahoratini ishga solganini qayd etgandi. Shu bilan birga, Eddi Hau bir ochko uchun ham minnatdor bo‘lishi mumkin, qo‘shimcha daqiqalarda mezbonlar vakili Gomes darvozabon hududida turib to‘pni to‘g‘ri tepa olmadi.«Chelsi» – «Liverpul» 3:1\r\nGollar: Fernandes 3, Kvansa 56 (avt), Palmer 90+6 (pen) – van Deyk 85.\r\n«Chelsi»: Sanches, Kaysedo, Chaloba, Kolvill, Kukurelya, Laviya (Gyusto, 78), Fernandes (Jyeyms, 88), Netu, Palmer, Madueke, Jyekson (Sancho, 72).\r\n«Liverpul»: Alisson, Aleksander-Arnold (Bredli, 58), Kuansa, van Deyk, Tsimikas (Keza, 82), Endo (Mak Allister, 69), Jons, Saloh, Elliott (Soboslai, 69), Gakpo, Jota (Nunes, 58).\r\nOgohlantirishlar: Chaloba (54), Sancho (84) — van Deyk (51), Kuansa (58).YeChL yo‘llanmasi uchun kurashayotgan yana bir jamoa «Chelsi» esa muddatidan oldin mavsum chempionligini hal qilib bo‘lgan «Liverpul»ga qarshi o‘yinning ilk daqiqalaridan oldinga tashlandi, maydon markazidan oldinga tashlangan Enso Fernandes Pedru Netuning qanotdan uzatmasiga yetib bordi. Shundan keyin mezbonlar hisobdan kelib chiqqan holda o‘ynash imkoniga ega bo‘lishdi, tanaffusdan keyin yana oldinga tashlanib, ikkinchi golli hujumni uyushtirishdi. Bu hujumni Palmer boshlab berdi, van Deyk esa Maduekening bosimi ostida to‘pni muvaffaqiyatli uzoqlashtira olmadi va to‘p «Liverpul»ning boshqa bir himoyachisi — Kuansaga tekkan holda darvoza to‘riga yo‘l oldi.Niderlandiyalik himoyachi o‘z aybini yuvish uchun oldinga bordi va burchak zarbasidan keyin o‘z uslubida gol urib, hisobni qisqartirdi. Bu «Chelsi» korner orqali uchinchi golni urishi mumkin bo‘lgan vaziyatdan bir necha daqiqa o‘tib ro‘y berdi. O‘sha burchak zarbasidan keyin Palmer shedevr gol urishi mumkin edi, ammo to‘p ustunga bordi.Natijada «Stemford Brij»da so‘nggi daqiqalargacha intriga saqlanib qoldi, hakam tomonidan qo‘shib berilgan daqiqalar oxirida esa Kaysedo kun omadsizi Kuansani jarima maydoni ichida qo‘pollik ishlatishga majbur qildi. Penalti belgilangach, Palmer 14 yanvardan buyon ilk golini urishga muvaffaq bo‘ldi. Hozircha «Chelsi» beshinchi o‘rinda va «Nottinghem» dushanba kuni «Kristal Pelas»ni yenggan taqdirda ham bu pozitsiyani o‘zida saqlab qoladi.Ispaniya: «Betis»dan chiroyli kambekLa Liga. 34-tur\r\n«Real» – «Selta» 3:2\r\nGollar: Guler 33, Mbappe 39, 48 (dubl) - Rodriges 69, Svedberg 76.\r\n«Real»: Kurtua, Vaskes, Asensio (Ramon 67), Chuameni, Garsiya, Valverde, Sebalos (Modrich 74), Bellinghem, Guler ( Dias 83), Mbappe, Vinisius.\r\n«Selta»: Guayita, Rodriges, Lago, Alonso, Karreyra (Alvares 54), Beltran (Moriba 54), Sotelo (Aspas 75), Mingesa, Lopes, Iglesias (Svedberg 65), Gonsales (Duran 65).\r\nOgohlantirishlar: Bellinghem 45, X. Ramon 90+5 – Lago 62.Chempionlik uchun kurashdagi intriga yoki yanada kuchayishi yoki butunlay o‘lishi aniq bo‘ladigan klasikoga bir hafta qolganida «Real» yana bir sinovdan o‘tdi. Avvaliga barchasi yaxshi ketayotgandi. Arda Guler Karlo Anchelottining ishonchini oqlashda davom etib, bir gol urdi va bir golga uzatma berdi, Mbappe esa dublni rasmiylashtirdi. U XXI asrda La ligadagi dastlabki 30 o‘yinda urilgan gollar soni (24) bo‘yicha faqat Krishtianu Ronaldu (26) va van Nistelroydan (25) ortda. Shu bilan birga, Kilian ancha oldinroq birinchi mavsumda barcha turnirlar doirasidagi sermahsullik bo‘yicha portugaliyalik va niderlandiyalik hujumchilarni ortda qoldirgandi. Fransuz hujumchisi mavsum boshidan buyon 36 ta gol urgan va Ivan Samoranoga tegishli klub rekordini (1992/93 yillar mavsumidagi 37 gol) yangilashga yaqin turibdi.Keyin esa bu ustunlik boy berilishi ham mumkin edi. Hisob 3:0 holatida madridliklar o‘z vaziyatlarini ko‘kka sovura boshladi, futbolchilar qulayroq vaziyatdagi sheriklaridan to‘p qizg‘andi yoki qulay pozitsiyadan aniq zarba bera olmadi. «Selta» birinchi golni urganidan keyin esa mezbonlar asabiylasha boshladi. Yago Aspasning Svedbergni yakkama-yakka vaziyatga chiqarib yuborgan pasi esa «Real» mudofaasidagi muammolar qanchalik jiddiy ekanini ko‘rsatib berdi. Ryudiger jarrohlik amaliyotini boshdan kechirdi, lazaretdagi Eder Militao va Karvahal yoniga Kamavinga, Alaba va Mendi ham borib qo‘shildi. O‘yin oxirida esa Karlo Anchelottida maydonga tushirish uchun ikkinchi jamoadagi 20 yoshli Ramondan boshqa variant yo‘q edi. Murabbiyning izohlashicha, bu majburiy almashtirish bo‘lgan, chunki Raul Asensio o‘yinni davom ettira olmasdi.«Espanol» — «Betis» 1:2\r\nGollar: Fernandes 28 — lo Chelso 85, Antoni 90+1.\r\n«Espanol»: Garsiya, Romero, El-Xilali, Kabrera, Kumbula, Losano, Gonsales, Eksposito, Puado, Roka, Fernandes.\r\n«Betis»: Kastilo, Rodriges, Sabali, Bernardo, Bartra, Karvalyu, Altimira, Rodriges, Antoni, lo Chelso, Ernandes.\r\nOgohlantirishlar: Hiloli 35, Romero 52.O‘yinning 85-daqiqasigacha «Betis» xayolan YeChL orzusi bilan xayrlashgandi, ammo shu daqiqada janubiy amerikacha magiya seansi boshlandi. Argentinalik Lo Chelso maydon markazida to‘pni egallab olib, jarima maydoniga qadar reyd uyushtirdi. U o‘z yo‘lida raqibning uch futbolchisidan o‘tdi, keyin esa shvedka uslubidagi zarbasi bilan darvozani ishg‘ol etdi. Arbitr tomonidan qo‘shib berilgan daqiqalarda esa Antoni jarima maydoni burchagidan turib to‘pni aql bovar qilmas trayektoriya bo‘yicha «olis to‘qqizlik»ka aniq yo‘naltirdi. Braziliyalik futbolchi qatorasiga ikkinchi o‘yinda g‘alaba goli muallifi bo‘lmoqda, bu esa beshinchi o‘rindagi «Vilyarreal» bilan oradagi farqni bir ochkogacha qisqartirishga imkon berdi.«Real Sosiyedad» — «Atletik» 0:0\r\n«Real Sosiyedad»: Remiro, Traore (Aramburu, 74), Marten, Ager, Munos, Mendes (Suchich, 62), Subimendi, Marin, Gomes (Barrenechea, 62), Kubo (Bekker, 82), Oyarsabal.\r\n«Atletik»: Simon, Gorosabel, Vivian, Paredes, Martines, de Galarreta (Xauregisar, 62), Prados (Vesga, 74), I.Uilyams (Jalo, 62), Gomes (Boiro, 82), Berenger, Guruseta (Sannadi, 62).\r\nOgohlantirishlar: Berenger (44), Marin (58), Gorosabel (78).So‘nggi vaqtlarda juda ko‘p marta golsiz durang o‘ynagan «Atletik» ham hali o‘zini xotirjam his qila olmaydi, bask derbisida «Real Sosedad»ga qarshi navbatdagi durangdan keyin jamoa finishgacha to‘rt tur qolganida oltinchi o‘rindagi «Betis»dan atigi to‘rt ochko oldinda. Bu yetarlidek ko‘rinishi mumkin, ammo Bilbao jamoasining taqvimi qiyinroq, Valverde jamoasini keyingi turlarda liganing istalgan jamoasiga muammo tug‘dira oladigan «Xetafe», so‘nggi vaqtlarda inqirozdan chiqib olgan «Valensiya» hamda chempionlik uchun har bir ochko muhim bo‘lgan «Barselona» kabi raqiblar kutmoqda.Italiya: bir vakansiyaga to‘rt da’vogarA Seriya, 35-tur\n«Empoli» – «Latsio» 0:1\r\nGol: Dia (1). \r\n«Empoli»: Vaskes, Goglichidze (Sambiya, 46), Ismayli, Viti (Kampaniyello, 90), Gyasi, Marianuchchi, Fatssini, Pesselya, Solbakken (Konate, 59), Kakache, Kolombo. \r\n«Latsio»: Mandas, Hyusay, Jigo, Romanioli, Pellegrini (Xila, 70), Genduzi, Rovella (Provstgaard, 78), Marushich (Isaksen, 46), Dia (Vesino, 58), Zakkani (Pedro, 70), Kastelyanos.\r\nOgohlantirishlar: Kolombo (34), Goglichidze (45+2), Pellegrini (56), Hyusay (66), Pesselya (84), Vesino (88), Viti (89). \r\nChetlatishlar: Kolombo (38), Hyusay (76).Italiyadan YeChL yo‘llanmasi uchun da’vogarlar marafonini «Latsio» boshlab berdi va darhol o‘z maqsadiga erishdi. Birinchi hujumdayoq Hyusay maydon markazidan turib to‘pni raqib jarima maydoniga yetkazib berdi, u yerda esa Dia o‘z mahoratini ishga soldi. Golli uzatma muallifi o‘yinni oxirigacha yetkazib qo‘ya olmadi va ikkinchi sariq kartochkadan keyin maydonni tark etdi. Ammo bu bilan tarkiblar soni faqat tenglashdi, «Empoli» birinchi bo‘limdayoq bir kishi kam bo‘lib qolgandi. Endi «burgutlar» uchun barchasi keyingi ikki turda hal bo‘ladi, rimliklar avvaliga YeChL yo‘llanmasi uchun to‘g‘ridan to‘g‘ri raqobatchisi bo‘lmish «Yuventus»ni qabul qiladi, keyin esa chempionlik uchun kurashayotgan «Inter» mehmoni bo‘ladi.«Monsa» – «Atalanta» 0:4\r\nGollar: De Ketelare (12, 23), Lukman (47), Breshanini (88 )\r\n«Monsa»: Pitssinyakko, Kaldirola (Brorsson, 16), Pedru Pereyra (Lekovich, 46), Birindelli, Palasios, Kiryakopulos (Churria, 76), Akpa-Akpro, Kastrovilli (Forson, 46), Byanko, Kaprari (Vinyato, 71), Mota\r\n«Atalanta»: Karnesekki, Kossunu (Toloy, 46), Hin, Bellanova, Jimsiti (Kuadrado, 76), Dzappakosta, Ederson, de Ron, De Ketelare (Pashalich, 64), Lukman (Breshanini, 80), Retegi (Maldini, 76)\r\nOgohlantirishlar: Palasios, 51 – Hin, 71. Kuadrado, 81«Atalanta» esa keyingi turdayoq «Napoli» va «Inter» ortidan YeChLga to‘g‘ridan to‘g‘ri yo‘llanmani kafolatlashi mumkin. Turnir jadvalining yuqori qismidagi raqobatchilar o‘zaro o‘ynagan turda bergamoliklar autsayderni yirik hisobda tor-mor etdi. Mavsumni yorqin boshlagan, ammo 21 yanvardan buyon golsiz seriya qayd etayotgan Sharl De Ketelare dublni rasmiylashtirdi. Ikkinchi bo‘lim boshida esa Lukman ham o‘z nomini tabloga yozdirib qo‘yib, amalda o‘yin taqdirini hal qildi. Lekin tezkor qarshi hujumlarga tayanadigan Jan Pero Gasperini jamoasiga keyingi turda oson bo‘lmaydi. «Roma» — yumshoq qilib aytganda, «Monsa» emas.«Roma» – «Fiorentina» 1:0\r\nGollar: Dovbik 45+5.\r\n«Roma»: Svilar, Chelik (Rensh 77), Manchini, Ndika, Saule, Kone, Kristante (Gurna-Duat 65), Anxelinio, Lorenso Pellegrini (Pisilli 46), Shomurodov (Baldansi 65), Dovbik (Al-Sha’roviy 77).\r\n«Fiorentina»: De Xea, Komutsso, Pongrachich (Kolpani 71), Mari, Parizi, Ndur (Adli 90), Mandragora, Richardson (Beltran 71), Gosens (Fadjoli 46), Zaniolo (Gudmundsson 61), Kin.\r\nOgohlantirishlar: Saule 89, Pisilli 90+4 – Ndur 64, Kin 86.«Bo‘rilar» safarda «Inter» ustidan qozonilgan g‘alaba ortidan yana bir murakkab raqib sinovidan muvaffaqiyatli o‘tdi. O‘yin taqdirini birinchi bo‘limga qo‘shib berilgan daqiqalarda urilgan gol hal qildi. Bu safar ham Eldor Shomurodov asosiy ishni bajardi. Avvaliga uning kuchli zarbasidan keyin de Xea to‘sin ostiga borayotgan zarbani qaytarib yubordi. Shundan keyin belgilangan burchak zarbasi ijro etilganida esa o‘zbekistonlik hujumchi to‘pni bosh bilan qulayroq pozitsiyada turgan jamoadoshi Dovbikka tashlab berdi.G‘alabaga darvozabon Svilar ham katta hissa qo‘shdi, u «Fiorentina» to‘purari Moyze Kinning ketma-ket zarbalarini bartaraf etdi. Albatta, Klaudio Raniyerining ham xizmatini e’tirof etish kerak, uning boshqaruvida «Roma» ichki chempionatda 19 turdan buyon yutqazmayapti va  onlayn jadvalda «Latsio»ni qo‘shimcha ko‘rsatkichlar hisobiga quvib o‘tib, to‘rtinchi o‘ringa ko‘tarildi.«Bolonya» – «Yuventus» 1:1\r\nGollar: Froyler 54 – Tyuram 9.\r\n«Bolonya»: Skorupski, De Silvestri (Kalabriya 88), Beukema, Lukumi, Miranda (Likoyannis 68), Froyler (Pobega 80), Fergyuson, Orsolini (Dominges 88), Odgar (Kastro 80), Kambiagi, Dallinga.\r\n«Yuventus»: Di Gregorio, Kalulu, R. Veyga, Savona, Vea (Mbangula 86), Lokatelli (Luis 85), K. Tyuram, Kambiazo (Koshta 67), Makkenni, N. Gonsales (Konseysau 85), Kolo Muani (Adjich 86).\r\nOgohlantirishlar: Kastro 90+4 – Lokatelli 48, N. Gonsales 74, Koshta 90+1.«Yuventus» bundan oldingi safar o‘yinida ligada qolish uchun kurashayotgan «Parma» qarshisida ojiz qolgandi, ammo YeChL uchun kurashdagi raqobatchisi bo‘lmish «Bolonya»ga qarshi o‘yin juda kuchli boshlandi. Makkenni pressing bilan to‘pni raqibdan olib qo‘ydi, Kambyazo hujumni rivojlantirib, to‘pni Kefren Tyuramga yetkazib berdi, Skorupski esa fransuz himoyachining uzoqdan yo‘llagan zarbasini qaytara olmadi. Ammo tanaffusga yaqin qolganida mezbonlar bosimni kuchaytirishdi, tanaffusdan keyin esa hisobni tenglashtirishdi. Di Gregorio Froylerning zarbasini qaytarishi mumkin edi, ammo zarba yo‘nalishini to‘sishga uringan Renatu Veyga trayektoriyani o‘zgartirib yuborib, darvozabonni ilojsiz ahvolda qoldirdi.Bu goldan biroz oldinroq esa Kambyazoning goli mikroskopik ofsayd tufayli bekor qilingandi. Ikkinchi bo‘lim davomida Kolo Muanining reydidan keyin mezbonlar jarima maydonida tahlikali vaziyat yuzaga keldi, to‘p bo‘sh darvoza qarshisigacha olib borildi, ammo bu vaziyatda Koshtaning oyog‘i toyib ketdi va to‘p darvoza to‘riga kirishni istamadi. So‘nggi daqiqalarda esa mezbonlar hujumchisi Kambiagining zarbasidan keyin to‘p yo‘lidan jamoadoshi chiqib qoldi. Yakunda «Yuve» va «Bolonya» o‘rtasidagi qatorasiga beshinchi o‘yinda ham durang qayd etildi. Turinliklar jamoasi qo‘shimcha ko‘rsatkichlar evaziga to‘rtinchi o‘ringa ko‘tarildi, ammo bu o‘rinni Rimning ikki jamoasi bilan bo‘lishib turibdi. «Bolonya» esa bir ochkolik farq bilan ta’qib etmoqda va YeChLga yo‘llanma beruvchi to‘rtinchi o‘rin uchun kurash so‘nggi turga qadar davom etadi.Germaniya: «Frayburg» YeChL yo‘llanmasiga yaqinBundesliga, 32-tur\r\n«Frayburg» – «Bayyer» 2:2\r\nGollar: Eggeshtayn 44, Inkapiye 48 (avt) – Virts 82, Ta 90+3.\r\n«Frayburg»: Myuller, Linhart, Ginter, Makengo, Rozenfelder (Kyubler, 69), Osterage, Eggeshtayn, Manzambi (Rel, 69), Adamu, Grifo (Sildilliya, 89), Doan (Beste, 81)\r\n«Bayyer»: Kovarj, Tapsoba (Artur, 57), Ta, Inkapiye, Frimpong (Tella, 76), Jaka, Garsiya (Palasios, 57), Grimaldo, Buendia (Adli, 58), Virts, Shik\r\nOgohlantirishlar: Manzambi, 27 – Adli, 66. Grimaldo, 88Bu o‘yin bir vaqtning o‘zida bir necha klub muxlislari diqqat markazida edi. Myunxendagilar «Bavariya»ning chempionligini nishonlash uchun «Bayyer»ning ochko yo‘qotishini kutishayotgandi. Dortmund va Leypsigdagilar esa, aksincha, Leverkuzen uchun muxlislik qilishdi, ular Xabi Alonso shogirdlari to‘rtinchi o‘rin uchun raqobatchisi «Frayburg»ga zarba berishidan umid qilishayotgandi. Yakuniy natija esa ikki gol ustunligini boy bergan «Frayburg»dan tashqari deyarli barchani qoniqtirdi.«Bavariya» futbolchilari maydonda bo‘lmay turib 34-titulga ega chiqishdi va keyingi turda Kumush tovoqni qabul qilib olishadi. Beshinchi o‘ringa tushgan «Borussiya» YeChL zonasidan atigi bir ochkoga ortda qolmoqda. Dortmundliklar keyingi turda mavsum uchun motivatsiyasi qolmagan «Bayyer»ga qarshi Leverkuzenda o‘ynaydi.«Mayns» – «Ayntraxt» 1:1\r\nGollar: Burkardt 57 – Kristiansen 16\r\n«Mayns»: Riss, Mvene (Ferachnig, 81), Kasi (Hyun Sok Hong, 81), da Kosta (Vidmer, 25), Hanche-Olson, Sano, Li Je Son (Vayper, 81), Nebel, Amiri, Kor (Bell, 10), Burkardt.\r\n«Ayntraxt»: Trapp, Teat, Kox, Kristensen, Braun (Nkunku, 85), Tuta, Sxiri, Larsson, Ekitike (Batshuayi, 90+3), Baoyya (Shaibi, 74), Knauff (Uzun, 74)\r\nOgohlantirish: Amiri«Frayburg»ni mavsum yakunida ligada qolish uchun kurashayotgan «Holshtayn» (safarda) va YeChL yo‘llanmasiga da’vogar «Ayntraxt» (uyda) kabi jamoalarga qarshi o‘yinlar kutmoqda. Franfurtliklar turni yopib beruvchi o‘yinda yo‘llanmani hal qilib qo‘yishi mumkin edi, ammo jamoa Maynsdagi o‘yinning ikkinchi bo‘limida minimal hisobdagi g‘alabani boy berib qo‘ydi.",
            "category": "Sport ",
            "image_url": [
                "https://storage.kun.uz/source/11/N9hWWyarZua7Cl0ihu173bKsY_GTFPSK.jpg"
            ],
            "type": "gazeta"
        },
        {
            "title": "«Bavariya» 34-marta Germaniya chempionligini qo‘lga kiritdi",
            "url": "https://kun.uz/news/2025/05/05/bavariya-34-marta-germaniya-chempionligini-qolga-kiritdi",
            "published_at": "",
            "content": "4 aprel, yakshanba kuni futbol bo‘yicha Germaniya chempionatida muddatidan avval chempion aniqlandi. Bundesliga tarixida 34-marta Myunxenning «Bavariya» klubi g‘olib bo‘ldi.Myunxenliklar 32-turda «RB Leypsig» bilan durang o‘ynadi – 3:3, u hushtak chalinishiga bir necha soniya qolganida tom ma’noda g‘alabani boy berdi. Biroq chempionlik uchun kurashgan yagona raqib «Bayyer» ham «Frayburg»ni mag‘lub eta olmaganidan so‘ng ochko yo‘qotdi, bu o‘yin 2:2 hisobida yakunlandi. Natijada, «Bavariya» chempionat tugashiga ikki tur qolganida «Bayyer»dan 8 ochkolik farq bilan oldinda bormoqda.Shu tariqa myunxenliklar qasos oldi – o‘tgan yili, 2024 yilda aynan «Bayyer» uning Bundesligadagi 11 yillik g‘alabalar seriyasini to‘xtatgan edi. O‘shanda leverkuzenliklar tarixda ilk bor Germaniya chempionligini qo‘lga kiritdi.«Bavariya»ning g‘alabasi myunxenliklarning 31 yoshli ingliz hujumchisi Harri Keyn uchun alohida voqea bo‘ldi. Bungacha u o‘zining 14 yillik faoliyati davomida professional darajada hech qachon jamoaviy titulni qo‘lga kiritmagandi, bu esa muxlislarning uning la’natlangani haqida hazil qilishlariga sabab bo‘lgan.",
            "category": "Sport ",
            "image_url": [
                "https://storage.kun.uz/source/11/P6bcMilO5O6mb5LWKN5NGDIGpuP2FQr-.jpg"
            ],
            "type": "gazeta"
        },
        {
            "title": "Husanovning o‘yinsiz seriyasi atrofidagi savollar va javoblar",
            "url": "https://kun.uz/news/2025/05/04/husanovning-oyinsiz-seriyasi-atrofidagi-savollar-va-javoblar",
            "published_at": "",
            "content": "Abduqodir Husanov bir oydan beri «Manchester Siti» safida maydonga tushgani yo‘q. U oxirgi marta 30 mart kuni, Angliya kubogi chorafinalida «Bornmut»ga qarshi o‘yinning tanaffusida zaxiraga olingandi va shundan keyin jamoaning barcha turnirlar doirasidagi olti o‘yinida biror daqiqa ham o‘ynamadi.O‘tgan vaqt davomida bu mavzu o‘zbekistonlik futbol muxlislari diqqat markazida bo‘lib turdi, o‘yinsiz seriyaning sabablari haqida turlicha taxminlar bildirildi, aqlga sig‘mas darajadagi versiyalar ham bo‘ldi. Quyida Abduqodir jamoasining asosiy tarkibidan tushib qolishi atrofida qanday gaplar bo‘lib o‘tganini eslaymiz.O‘zbekistonga safarYomon tasodif shundaki, Husanov zaxiraga olinishi O‘zbekistonga kelib ketishi ortidan ro‘y berdi – tabiiy ravishda muxlislar o‘rtasida, futbol jamoatchiligida bu ikki voqeani o‘zaro bog‘lash avj oldi.Lekin Husanovning Toshkentga tashrifi chog‘idagi turli rolik va tadbirlarda ko‘ringani uchun murabbiy tomonidan jazolanmoqda yoki sport formasini yo‘qotib qo‘ygan, degan farazlar vaqt o‘tib asosini yo‘qotdi, deyish mumkin. Chunki maydonga tushmayotgan bo‘lsa-da, Husanov «Lester»ga qarshi o‘yinni hisobga olmaganda keyingi barcha uchrashuvlarda qaydnomaga kiritilmoqda. Biror tarbiyaviy qaror yoki sport formasi tushib ketgani sabab bo‘lganida, Gvardiola uni birato‘la asosiy jamoadan vaqtincha chetlatgan bo‘lardi. Zero murabbiyning o‘zi tarkib kattaligi va ba’zi futbolchilar ro‘yxatdan tushib qolayotgani haqida alohida gapirdi ham. Ya’ni, ayni damda «Siti» tarkibida nafaqat asosiy tarkibda, balki qaydnomada ham Abduqodirning o‘rnini egallashi mumkin bo‘lgan futbolchilar yetarli.JarohatFutbolchida jarohat borligi haqidagi ma’lumot O‘zbekiston milliy jamoasi ustozi Timur Kapadze tilidan yangragandi. U Husanovning o‘zi bilan gaplashgani, jahon chempionati saralash o‘yinlari uchun uzoq safarlardan keyin tiklanish talab etilgani, shu tufayli «Bornmut»ga qarshi o‘yinning birinchi bo‘limida boshqa jamoadoshlari kabi uning ham o‘yini chiqmagani, sariq kartochka olgani uchun Gvardiola uni almashtirgani, qolaversa, o‘yindagi to‘qnashuv chog‘ida oyog‘idan kichik jarohat olganini aytib bergandi.Ammo keyinroq bu aslida jiddiy sabab emasligi ma’lum bo‘ldi. Unda yengil lat yeyish kuzatilgan bo‘lishi mumkin, lekin bu tarkibdan tushib qolishga sabab bo‘ladigan darajadagi jarohat emasdi. Har holda, klub ham undagi jarohat haqida xabar bermagan, futbolchi esa muntazam ravishda mashg‘ulotlarda qatnashishda davom etib kelmoqda.Shampun voqeasiAprel o‘rtalarida, Husanov qatorasiga to‘rt o‘yinni o‘tkazib yuborganidan keyin X ijtimoiy tarmog‘ida 73 ming atrofida kuzatuvchiga ega bo‘lgan akkaunt tomonidan juda ishonarsiz va kulgili ma’lumot tarqatildi. Unda go‘yoki Husanov Pep Gvardiola bilan suhbat chog‘ida uni «chempion» demoqchi bo‘lib, «shampun»ga yaqinroq talaffuz qilgani-yu, bu murabbiyning jahlini chiqarib, endi uni transferga qo‘ymoqchi bo‘layotgani aytilgandi.Ajablanarlisi, absurd ekani ko‘rinib turgan bu versiya ko‘plab nashrlar tomonidan xabar qilib tarqatildi.O‘sha akkaunt esa keyinroq bu post hazil bo‘lganini, futbolchi bilan nima bo‘lgan bo‘lishi mumkinligi haqida hazil aralash «taxmin qilingani»ni yozib chiqdi.Shu bilan birga, shu o‘rinda Husanov ingliz tilini imkon qadar yaxshilashi – Pep bilan munosabatlarini yaxshilashi uchun muhim ekanini ta’kidlash kerak.Taktik o‘zgarishEndi masalaning asosiy qismiga yetib keldik.Futbolda himoyachilar tanaffusda yoki tanaffusdan keyin almashtirilishi kam uchraydigan holat. Abduqodir Husanov esa «Siti» o‘yinlarida ikki marta birinchi bo‘limdan keyin almashtirib yuborildi.«Chelsi»ga qarshi debyut o‘yindagi almashtirish bilan «Bornmut»ga qarshi kubok o‘yinidagi almashtirishning farqi bor. Birinchi holatda murabbiy uning tajovuzkor o‘yinini hisobga olgan holda qizil kartochkadan sug‘urtalanishni istagan, shu bilan birga yosh futbolchiga ikkinchi bo‘lim boshida yana biroz vaqt berib, uning debyuti uzil-kesil barbod bo‘lishiga yo‘l qo‘ymagandi.Ikkinchi holatda esa muvaffaqiyatsiz birinchi bo‘limdan keyin Gvardiola o‘yinni qutqarish choralarini ko‘rishga kirishdi. U chap qanot himoyasida o‘ynab kelayotgan Gvardiol aslida markaziy himoyachi bo‘lganini eslab qoldi va uni markaziy himoyaning chap tomoniga o‘tkazdi, Diash markaziy himoyaning o‘ng qismiga surilib, Husanovning joyini egalladi.Chap qanotda Gvardiol o‘rniga Niko O’Rayli tushirildi. Bu o‘zgarish darhol o‘zini oqladi va yosh futbolchining harakatlari o‘yinda burilish yasadi, uning chap qanotdan hujumga faol qo‘shilishi orqali «Bornmut» darvozasiga g‘alaba gollari urildi.Natijada murabbiy muvaffaqiyatli chiqqan sxemani o‘zgartirmaslikka qaror qildi va bu keyingi o‘yinlarda ham o‘zini oqladi – 6 o‘yinda 5 g‘alaba va bir durang qayd etildi, shundan to‘rt o‘yinda darvoza daxlsizligi saqlab qolindi.Bu orada futbolchining atrofidagilar ham O‘FA matbuot xizmati rahbari Davron Fayziyevga bergan izohida Gvardiola bilan hech qanday shaxsiy va professional darajada ziddiyat yo‘qligi, murabbiy mashg‘ulotlarda doimiy tarzda unga e’tibor qaratishi, pozitsiyasi bo‘yicha taktik ko‘rsatmalar berishi, jismoniy jihatdan ham Husanovda muammo, pasayish yo‘qligi, o‘yinlarda tushmayotganiga sabab – sog‘lom raqobat ekanini tasdiqlashdi.IjaraO‘tgan oy davomida futbolchini goh Italiyaga, goh Ispaniyaga yuborishdi. Xususan, nomini birinchi marta eshitib turgan manbalarimizda uni «Yuventus» yoki «Barselona» ijaraga olishi mumkinligi aytildi.Lekin bularning barchasi shunchaki mish-mish. Birinchidan, asosiy tarkibda o‘ynamay qolgan har qanday futbolchi haqida bunday gaplar tarqalishi tabiiy holat. Ikkinchidan, «Siti»ning o‘ziga himoyachi kerak. Asosiy tarkibda o‘ynamayotgan bo‘lsa-da, mashg‘ulot jarayonida jamoadagi sog‘lom raqobatni saqlab turishda ham har bir futbolchining o‘rni bor. Qolaversa, katta mablag‘ sarflab sotib olingan futbolchini yarim mavsumdan keyin biror klubga ijaraga berib yuborish klub nufuzga ham to‘g‘ri kelmaydi.Va nihoyat, futbolchining agenti ham bunday mish-mishlarni qat’iyan rad etib chiqdi.Endi qachon o‘ynaydi?Jamoa YeChL yo‘llanmasi uchun kurashayotgan, birorta ochko yo‘qotishga haqqi yo‘q bo‘lgan davrda yosh futbolchi tajribali hamda yaxshi formadagi Gvardiol va Diashdan keyingi variant bo‘lishi tushunarli hol. Shunday ekan, nafaqat ertaga – APLning navbatdagi turi doirasida «Vulverhempton»ga qarshi o‘yinda, balki mavsum yakuniga qadar qolgan barcha o‘yinlarda ham Husanov zaxirada qoldiriladi.Katta ehtimol bilan, yozda bo‘lib o‘tadigan klublar o‘rtasidagi jahon chempionati paytida Diashga ko‘proq dam berilishi va Husanovda o‘ynash imkoniyati bo‘lishi mumkin. Shuningdek, keyingi mavsumda, har haftada ikki o‘yin rejimi boshlanganida ham murabbiyda rotatsiya qilish zarurati bo‘ladi va raqiblar uslubidan kelib chiqqan holda Husanovga ishonish mumkin bo‘ladi.Albatta, buning uchun futbolchi mavsumoldi yig‘inlarida o‘z ustida ko‘proq ishlashi va murabbiylarning ishonchini qozonishi talab etiladi.Xulosa o‘rnidaYana yanvar oyi oxiriga qaytamiz. O‘shanda ko‘pchilik Husanov darhol va butunlayga «Siti»ning asosiy tarkib futbolchisiga aylanishiga ishonarmidi? Yo‘q. U jamoaga shunday pallada kelib qoldiki, kadrlar yetishmovchiligidan aziyat chekayotgangan murabbiy uni hech qanday moslashuv jarayonisiz, yetarlicha tayyorgarliksiz «Chelsi»ga qarshi o‘yinga tashlashga majbur bo‘lgandi. Jarohatlar tufayli unda o‘ynatish uchun boshqa futbolchining o‘zi qolmagandi.Aslida u «Siti»dek katta klub tarkibida maydonga tushishining o‘zi aql bovar qilmas hodisa edi. Angliyada bu yillar davomida, turli yosh toifasidagi jamoalarda, turli ligalarda, turli bosqichlardan o‘tib o‘ynab keladigan minglab yoshlardan faqat sanoqlilariga ushaladigan orzusi hisoblanadi.U esa bordi, ko‘rdi va kerakli vaqtda yordam berdi. Keyinroq jamoada vaziyat barqarorlashdi, asosiy tarkib futbolchilari qayta boshladi va mantiqiy voqea ro‘y berdi.Endi esa navbatdagi imkonni kutadi. Chunki klub uni bugun emas, kelajak uchun sotib olgandi.",
            "category": "Sport ",
            "image_url": [],
            "type": "gazeta"
        },
        {
            "title": "“Inter Milan” klubi har qanday jamoa uchun boshog‘riq bo‘la oladi” – Orif Tolipov ",
            "url": "https://kun.uz/news/2025/05/04/inter-milan-klubi-har-qanday-jamoa-uchun-boshogriq-bola-oladi-orif-tolipov",
            "published_at": "",
            "content": "Kun podkastiʼning navbatdagi sonida jurnalist, sharhlovchi Orif Tolipov bilan so‘nggi Yevropa chempionlar ligasi yarimfinal uchrashuvlari, navbatdagi bahslarning favoritlari, Flikni qiynagan so‘nggi El-klasiko bahsi, O‘zbekiston U-17 jamoasining Osiyo kubogidagi muvaffaqiyatli o‘yinlari, sharhlovchilik qilishning qoidasi borasida suhbatlashdik.Chempionlar ligasi o‘yinlari bir necha kun oldin bo‘lib o‘tgan ikkita o‘yin “Arsenal” va “PSJ” hamda “Barselona” va “Inter Milan”. Dastlab Londonda o‘tgan o‘yinga to‘xtalsak. “Arsenal” “PSJ” birinchi o‘yin 0:1 hisobida “PSJ”ning g‘alabasi bilan yakunlandi va o‘yin shunday bo‘lishi kutilganmidi? -       Yo‘q, bunaqa o‘tishini men kutmagandim, o‘zimning qarashimni aytadigan bo‘lsam, o‘zi umuman avval shuni aytishim kerakki, Yevropa Chempionlar ligasi yarimfinaliga to‘rtta munosib jamoa chiqdi, ya’ni bu doim ham bo‘lavermaydi. Masalan, o‘tgan yil har holda “Borussia Dortmund” bor edi-da. “Borussia Dortmund”ga chuqur hurmatni saqlagan holatda, u yaxshi klub, zo‘r klub, iqtidorlarni chiqarib beradi, lekin to‘rtalikka kirsa, bu boshidan balandga sakrashdek tuyuladi menga. Ha, hozir “Arsenal”, “PSJ”, “Barselona” hamda “Inter” jamoalarining hammasi munosib. Yana bundan ham munosib jamoalar bor edi, lekin nima qilamizki, Yevropada top klublar ko‘p, ammo yarimfinalda to‘rtta jamoa bo‘ladi, finalda ikkita, g‘olib esa bitta bo‘ladi. Raqobat katta. Shuni aytishim kerak. Va bu juda ham zo‘r shakllanib qoldi to‘rtlik. Buni nimada ko‘rsa bo‘ladi? O‘sha umumiy guruh jadvali bo‘ldi, eslasangiz, o‘sha yangicha formatda umumiy turnir jadvali bo‘ldi va o‘shanda sakkizta tur nihoyasiga yetgandan keyin birinchi to‘rtlikdagi uchta jamoani biz yarimfinalda ko‘ryapmiz. “PSJ”dan boshqasi shu to‘rtlikda bor edi. Hatto “Liverpul” ham bo‘lishi mumkin edi, “PSJ” chiqarib yubordi-da uni. Siz so‘raganingiz, o‘sha Londondagi uchrashuvda men ochiqroq, ko‘p gollik o‘yin kutgandim. Kimdan? -       Ikki jamoa. Ikki jamoa ham ochiq futbol o‘ynaydigan jamoa edi, ya’ni tasavvur shunaqa edi. Artetani ligadagi vaziyat APLda pragmatik bo‘lishga majbur qildi. Jarohatlar sabab mavsum davomida yo‘qotishlarni o‘rnini to‘ldirib harakat qildi va pragmatik, ya’ni raqibdan kelib chiqadigan yoki moslashuvchan o‘yin qilishga majbur bo‘ldi.Natija uchun kurashishga majbur bo‘ldi. “PSJ”da hech qachon unaqa bo‘lmagan, ayniqsa Luis Enrikeda. Biz ko‘rganimiz esa o‘sha chorshanba oqshomida bo‘lib o‘tgan uchrashuv natija uchun o‘ynadi. Qanaqa bo‘lib? Pari Saint-Germain tez gol urdi va keyin Arsenal javob berishga harakat qilib, javob berishga yaqin kelganda ko‘rdiki, Pari Saint-Germain juda ochiq o‘yna olmaydi, himoyani ham ushlash kerak va majbur bo‘ldi o‘sha himoyani ushlab turib balans muvozanatini saqlashga va shu muvozanat saqlangani tufayli biz boshqa gol ko‘rmadik. Endi bu yerda yana Donnarummaning o‘yini, londonliklarning vaziyatlardan foydalana olmasligi ham bor. Dembele “Barcelona”da shuncha harakat qildi. Qanaqadir stabillik yetmadimi? To‘g‘ri, biz uning iqtidorini ko‘rdik, driblingda, tezlikda iqtidorini hamma ko‘rdi, lekin stabillik yetmadi, lekin “PSJ”ga keldi. Unda ham birinchi mavsumda adashmasam Mbappe bilan birga maydonga tushganda baribir Mbappe yetakchiligini ko‘rsatib qo‘yaverdi-da. Lekin Mbappe ketgandan keyin Dembele oldinga chiqdi va o‘zini ko‘rsata oldi. Hozir mana shu eng kuchli top hujumchilarni oladigan bo‘lsak, Dembele uchtalikda bormi? -        Hujumchi tushunchasi ham juda o‘zgarib ketdi-ku. Masalan, strayker deya olmaymiz uni, lekin vinger sifatida ha bor. Masalan, Salah ham o‘sha pozitsiya vakili, lekin juda ko‘p gol uradi, shu bilan birga ko‘p assist ham beradi. Usmon hali Borussiyada ekanligida juda yosh edi, “Barcelona”ga juda katta pul evaziga transfer qilingan va “Barcelona”da omadsizligining yagona sababi jarohatlar deb o‘ylayman. U jarohatga juda moyil edi. U bilan bog‘liq memlar bor. Hali Xavi kelib turib bo‘ynidan ushlab qo‘ysa ham jarohat oladi, deb hazillashishardi u bilan. Shunaqa kadrlar bor. Hatto shu jarohatga moyilligida ham “Barcelona”da yomon mavsumlarni o‘tkazmadi. To‘g‘ri, kutilganidek emas, chunki undan ko‘pchilik ko‘prog‘ini kutgandi, ya’ni bundan ham zo‘r bo‘lishini kutgandi. Messidan keyingi davrda o‘ynagani uchun bo‘shliqlarni to‘ldirishini kutgandi. Hozir mana Yamalnig nuqtasida o‘ynayapti-yu, shu Yamal darajasini kutishgandi-da endi. Bu darajada chiqmadi, ammo o‘ynaganda ko‘rsangiz, o‘sha chempion bo‘lgan mavsumida Xavi bilan adashmasam Dembelening hissasi juda katta edi. O‘ning uzatmalari, uning gollari bor edi. Qolaversa, murabbiyning ham o‘rni katta. Shu Luis Enrike “Barcelona”ni boshqarganda ham jamoa katta natijalarga erishgan, lekin o‘sha o‘yinlarda baribir Enrikening o‘rni, ta’sirini juda katta deb hisoblashmagan. Yo‘q, bu bemalol bahslashsa bo‘ladigan fikr, chunki Enrike o‘sha uchlikni shakllantirgan murabbiy hisoblanadi. Enrikeni ta’siri bo‘lmagan uning murabbiyligidagi jamoa yo‘q. Men ochig‘i juda eshitmaganman, sizdan eshityapman. To‘g‘ri, kimdirlar shunaqa Enrikening ta’siri yo‘q deb hisoblashi mumkin, lekin Enrike yaqin-yaqingacha kambag‘allarning Gvardiolasi deyilardi. “PSJ”gacha shunaqa edi, ya’ni aytishardiki, u budjeti katta bo‘lmasa ham yaxshi o‘ynaydigan jamoa qura oladigan murabbiy deyishardi. Maydonda qo‘lini, imzosini ko‘rsatadigan murabbiylarni hozir sanoqli deb bilaman. O‘zi mana to‘rtta chiqdi-ku. To‘rtalasi zo‘r murabbiy. Reyting tuziladigan bo‘lsa, men Enrikeni birinchi o‘ringa qo‘yaman.Keyin Flikni, keyin Inzagini, keyin Artetani qo‘yaman. Arsenal bosim ostida o‘ynadi deb hisoblaysizmi kechagi o‘yinda? Va bu nimaning natijasida bo‘ldi? Arsenalga nima bosim berdiki, bunaqa qandaydir bir ochilib bemalol “Real”ga qarshi o‘ynaganday ijodkorlik yo‘q. Shu narsa yopilib qoldi-da. -        O‘sha “Real”dan keyingi bosim sabab ko‘p ehtimol, chunki “Real”dan keyin Arsenalga bo‘lgan kutilmalar ortib ketdi. Ya’ni o‘ziga ishonchmi, boshqalar tomonidan? -        Menimcha “Real”dan keyin Arsenalga hamma boshqacha qarashni boshladi-da. Xalqaro maydonda. Keyin ichki chempionatda mana Arsenal muxlislari xafa bo‘lishmasin, ko‘pchiligi o‘zi biladi ham, ochiq haqiqat sifatida qabul qilishadi. Venger vaqtida to‘rtinchi jamoa edi. Arteta davrida ikkinchi jamoa bo‘lib qolyapti. Ya’ni tepada kim bo‘lishi ahamiyati yo‘q. Yo “Liverpul” bo‘ladi, yo “Manchester Citi” bo‘ladi, Arsenal ikkida bo‘lyapti. Intervyuning to‘liq shaklini yuqoridagi video orqali tomosha qilishingiz mumkin.",
            "category": "Sport ",
            "image_url": [],
            "type": "gazeta"
        },
        {
            "title": "«Barsa» amalladi, «Bavariya»ning chempionligi kechiktirildi. Kun o‘yinlari",
            "url": "https://kun.uz/news/2025/05/04/barsa-amalladi-bavariyaning-chempionligi-ortga-surildi-kun-oyinlari",
            "published_at": "",
            "content": "Angliya: «Arsenal» Parij haqida o‘ylamoqda«Aston Villa» – «Fulhem» 1:0\r\nGol: Tilemans 12\r\n«Aston Villa» — Martines, Kesh, Konsa, Torres, Maatsen (Din, 71), Kamara, Tilemans (Barkli, 84), Rodjyers, Asensio (Remsi, 61), Makginn (Onana, 61), Uotkins (Malen, 71).\r\n«Fulhem» — Leno, Tete (Kastan, 67), Andersen, Bessi, Robinson, Berg (Rid, 75), Lukich, Sessenon (Smit-Rou, 57), Uilson (Traore, 68), Ivobi (Villian, 76), Ximenes.«Aston Villa» turni o‘z g‘alabasi bilan ochib berdi, birinchi bo‘lim boshida Tilemans o‘yin davomidagi yagona golli vaziyatidan foydalandi. Belgiyalik yarimhimoyachi APLda uchinchi marta bir mavsumdagi gol harakatlari soni bo‘yicha o‘n ball to‘plamoqda va unda shaxsiy rekordini yangilash imkoniyati bor. Uotkins va  Malen o‘z vaziyatlarini ko‘kka sovurishda davom etadigan bo‘lsa, aynan undan samaraliroq harakat qilish talab etiladi. Lekin bu safar birminghemliklarga birgina gol ham yetarli bo‘ldi. Hozircha Unai Emeri shogirdlari to‘plangan ochkolar soni bo‘yicha «Nottinghem» va «Chelsi» bilan tenglashib oldi. Shu bilan birga, «Villa» baribir YeChL yo‘llanmasi uchun raqobatchilaridan qo‘shimcha ko‘rsatkichlar borasida ortda qolib, yettinchi o‘inda joylashgan.«Arsenal» – «Bornmut» 1:2\r\nGollar: Rays 34 – Heysen 67, Evanilson 75\r\n«Arsenal»: Rayya, Saliba, Uayt (Zinchenko, 86), Kiver, Levis-Skelli, Parti, Edegor, Rays (Merino, 74), Saka, Martinelli (Sterling, 86), Trossar.\r\n«Bornmut»: Arrisabalaga, Heysen, Kerkez, Arauxo (Skott, 65). Zabarniy, Kuk, Adams, Taverne, Evanilson (Jyebbison, 87), Uattara (Bruks, 74), Klyuyvert (Semenio, 65)\r\nOgohlantirishlar: Evanilson, 58. Uattara, 64«Arsenal» xuddi «PSJ» kabi bor e’tiborini Chempionlar ligasi yarimfinalidagi javob uchrashuviga qaratgan. Londonliklar bu turni xuddi parijliklarda bo‘lgani kabi hisobda yutqazishdi. Holbuki Rays bu mavsumdagi sakkizinchi golini urganida «Bornmut»ni bu safar ham «Emireyts»da hech qanday yaxshi narsa kutmayotgandek ko‘ringandi. «Olchalar» jamoasi bu yerdagi o‘yinlarda qatorasiga sakkiz bor yutqazgan (jami to‘plar nisbati 4:23).Ammo har qanday seriya ertami kechmi tugaydi va bu safar Evanilsonning g‘alaba goli bilan kambek amalga oshirildi. Mehmonlar hujumchisi bu vaziyatda tirsagi bilan to‘pni darvozaga yo‘lladi, ammo hakamlar bunga e’tibor qaratishmadi va gol inobatga olindi.Shu tariqa, Arteta shogirdlari bu mavsumning ikki o‘yinida ham Iraola jamoasiga yutqazdi, bu esa «Bornmut» tarixida hali kuzatilmagandi. Qolaversa, «olchalar» bu mavsumda «Arsenal» hisobni ochgan o‘yinlarda g‘alabaga erishga ilk jamoa bo‘ldi.Ispaniya: «quruq» «Atletiko»«Alaves» – «Atletiko» 0:0\r\n«Alaves»: Sivera, Garses, Sanches, Mourinio, Tenalya, Gevara (Benavides, 72), Blanko, Guridi (Xoan Xordan, 72), Alenya (Konechni, 90), Visente, Kike Garsiya\r\n«Atletiko»: Oblak, Lorente, Le Norman, Langle, Galan, Simeone, de Paul (Koke, 67), Barrios (Korrea, 72), Grizmann (Sorlyot, 59), Alvares, Gallaxer (Molina, 73).\r\nOgohlantirishlar: Gevara, 28. Mourinio, 56, Blanko, 63 – Alvares, 42«Atletiko»ning golsiz durangi — hayron qoldiradigan holat emas. Lekin bir statistik faktni aytib ketish kerak — «matraschilar» birinchi bo‘lim davomida birorta zarba yo‘llamadi. Bunaqasi uchrab turadi, lekin Diyego Simeone jamoasida bu holat mavsum boshidan buyon uchinchi bor ro‘y bermoqda, autsayderlarda ham bunday ko‘rsatkich yo‘q. Ammo ko‘rinib turibdiki, madridliklarda finish uchun motivatsiya qolmadi. Jamoa barcha kubok turnirlardan chiqib ketgan, chempionatda esa uchinchi o‘rindan yuqori ko‘tarila olmaydi, pastga ham tushib ketmaydi.«Vilyarreal» – «Osasuna» 4:2\r\nGollar: Peres, 2, Barri, 33, Peres, 39, Pepe, 71 – R. Garsiya, 66, Oros, 81 (penaltidan)\r\n«Vilyarreal»: Luis Junior, Kardona, Kosta, Foyt (Kambvala, 76), Kiko Femeniya (Pablo Navarro, 46), Komesanya, Parexo (Suares, 82), Geyye (Baena, 70), Barri (Byukenen, 71), Pepe, Peres\r\n«Osasuna»: Errera, Bretones, U. Garsiya (Munos, 61), Errando, Areso (Barxa, 90+2), Boyomo, Torro, Oros, R. Garsiya (Penya, 76), Moyses Gomes (Saragosa, 46), Budimir (Raul Garsiya, 76)\r\nOgohlantirishlar: Navarro, 61, Komesanya, 83, Byukenen, 88, Baena, 89 – Oros, 89«Vilyarreal»ning esa xato qilishga haqqi yo‘q. «Sariq submarinalar» YeChLga yo‘llanma beruvchi beshinchi o‘rin uchun kurashishda davom etmoqda. Jamoa aprelning oxirgi o‘n kunligida ikki turda atigi bir ochko olganida xatolar limitini ishlatib bo‘lgandi. Endi — «Selta» bilan o‘yindagi qiyin g‘alabadan (1:0) keyin — jamoaga tom ma’noda yengil o‘yin qaytdi. Birinchi bo‘limdayoq «Osasuna» mudofaasi uch bor buzib o‘tildi, mavsumni ajoyib o‘tkazayotgan Ayose Peres dublni rasmiylashtirdi. Pepe esa o‘yinni gol va ikki golli uzatma bilan yakunladi. Beshinchi o‘rinda joylashgan «Vilyarreal» tur o‘yinini yakshanba kuni o‘tkazadigan «Betis»dan to‘rt ochko ko‘p jamg‘argan.«Valyadolid» – «Barselona» 1:2\r\nGollar: Sanches 6 – Rafinya 54, Lopes 60.\r\n«Valyadolid» – Ferreyra, Aznu, Ozkasar, Jyemert, Kandela, Yurich (Martin, 85), Anuar, Sanches (Chuki, 73), Amalla, Moro, Silla (Latasa, 64).\r\n«Barselona» – ter Stegen, Fort, Arauxo, Kristiansen, Martin, Pedri (De Yong, 46), Gavi (Garsiya, 79), Lopes, Rodriges (Yamal, 38), Viktor (Olmo, 62), Fati (Rafinya, 46).\r\nOgohlantirishlar: Silla, 8, Anuar, 37, M. Martin, 90 – Kristensen, 66. Arauxo, 83Ligani tark etib bo‘lgan «Valyadolid»ga qarshi safar o‘yinida ter Shtegen «Barselona» darvozasiga qaytdi va o‘yin startidayoq rikoshetdan keyin kulgili gol o‘tkazib yubordi. Ko‘k-anorranglilar esa o‘yinni to‘liq nazorat qilib, bo‘lim davomida 15 ta zarba yo‘llab ham javob golini ura olmadi. Shu kuni kataloniyaliklar jamoasida debyut qilgan 19 yoshli Daniel Rodriges esa yelkasini jarohatlab oldi va 38-daqiqada shifokorlar hamrohligida, ko‘z yosh bilan maydonni tark etdi. Shu tufayli Yamal zaxira o‘rindig‘idan rejalashtirilganidan ertaroq ko‘tarilishiga to‘g‘ri keldi.Hansi Flik tanaffusdan keyin Frenki de Yong va Rafinyani ham jangga tashladi. Ulardan ikkinchisi hisobni tenglashtirib, top ligalarda bir mavsumdagi gollar soni bo‘yicha Neymardan keyingi ikkinchi braziliyalikka aylandi (rekord darajadagi 39 ga qarshi 31). Mezbonlar esa shundan keyin qarshilik ko‘rsatishni to‘xtatishdi va navbatdagi hujumlardan birida Fermin Lopes to‘pga bir teginishda g‘alaba golini urishiga yo‘l qo‘yishdi. Mehmonlar himoyachisi Fort esa raqib jarima maydonida dribling bo‘yicha master-klass o‘tib berdi, ammo uning zarbasi ustundan qaytdi.Yana bir gol ortiqchalik qilmasdi, chunki autsayder vaqti-vaqti bilan hujumga chiqib, ter Shtegenning hushyorligini sinab ko‘ra boshladi. Qo‘shimcha vaqtlarda esa katalonlar himoyachilari g‘alabani ushlab qolish uchun qattiq ter to‘kishiga to‘g‘ri keldi. G‘alabani saqlab qolgan «Barsa» ikkinchi o‘rin bilan oradagi farqni yetti ochkoga yetkazdi, agar yakshanba kuni «Real» «Selta»ni yenga olmasa, chempionlik poygasiga barham berilishi mumkin, bu holatda bir hafta keyin bo‘lib o‘tadigan klasikoda ham amalda hech narsa hal qilinmaydi.Italiya: yetakchilardagi minimalizm«Lechche» – «Napoli» 0:1\r\nGol: Raspadori 24\r\n«Lechche»: Falkone, Jilber (Veyga, 62), Gashpar, Bashirotto, Gallo, Kaba (Morente, 46), Perotti, Piyerre, Kulibali, Karlsson, Krstovich.\r\n«Napoli»: Meret, Di Lorenso, Raxmani, Olivera, Spinatssola, Angissa, Lobotka (Gilmor, 54), Maktominey, Politano, Raspadori, Lukaku (Simeone, 87)Italiya chempionligi uchun ikki da’vogar ham tur o‘yinini shanba kuni o‘tkazdi va birinchi bo‘lib «Napoli» o‘z yurishini amalga oshirdi. «Lechche» maydonidagi o‘yin oson kechgani yo‘q va Lukakuning tezkor goli ofsayd tufayli bekor qilindi. Lekin ko‘p o‘tmay Raspadori hech qanday shubha qoldirmagan holda gol urdi. U to‘pni jarima zarbasidan darvozabon turgan burchak tomon aniq yo‘naltirdi. Neapolitanliklar qatorasiga to‘rt o‘yinda o‘z darvozasi daxlsizligini saqlab qolgan holda g‘alabaga erishdi, bu esa klub rekordi takrorlanishidir. O‘tgan safar bunaqasi Luchano Spalletti bilan chempionlikka erishilgan mavsumda kuzatilgandi. Janubliklar skudetto uchun intilmoqda va bu ularning o‘z qo‘lida.«Inter» – «Verona» 1:0\r\nGol: Aslani 9 pen\r\n«Inter»: Martines, Bissek (Dimarko, 69), De Vrij, Augusto, Darmian, Fratezzi, Asllani, Zelinski (Mxitaryan, 69), Zaleski (Acherbi, 84), Arnautovich (Torimiy, 77), Korrea.\r\n«Verona»: Montipo, Frese, Danilyuk, Valentini, Bradarich (Rosha Livramento, 90+2), Nyass (Kastanos, 80), Serdar, Suslov (Berned, 69), Duda (Tengstedt, 80), Chachua, Sarr (Moskera, 69)\r\nOgohlantirishlar: Darmian, 23 – Valentini, 46. Duda, 71. Kastanos, 85«Inter» chempionlik boy berilganiga ko‘ndi deb bo‘lmaydi, ammo jamoa birinchi navbatda — Chempionlar ligasini o‘ylamoqda. Shu tufayli Simone Indzagi «Barselona»ga qarshi o‘yin bilan solishtirganda, boshlang‘ich tarkibdagi o‘n futbolchini almashtirdi. YeChLda o‘ynagan tarkibdan faqat yosh Bissek qolgandi. Shanba kuni maydonga chiqqanlar esa o‘yin boshida penaltidan urilgan gol bilan kifoyalanishdi. Bu g‘alaba turnir jadvalidagi status-kvoni saqlab qoldi va neradzurrilar hamon «Napoli»ni uch ochkolik farq bilan ta’qib etmoqda.Germaniya: Dortmundning parvozi«Leypsig» – «Bavariya» 3:3\r\nGollar: Sheshko 11, Klostermann 39, Poulsen 90+5 – Dayyer 62, Olise 63, Sane 83.\r\n«Leypsig» — Vandervud, Nedeljkovich, Klostermann, Lukeba, Raum, Haidara, Kampl, Zayvald, Simons, Sheshko, Openda.\r\n«Bavariya» – Urbig, Bou (Goretska, 61), Dayyer, Stanishich, Laymer, Olise, Kimmih, Pavlovich, Sane, Gnabri, Myuller (Koman, 61).\r\nOgohlantirishlar: Raum, 50. Kampl, 77. Vermeren, 89 – Dayyer, 73Chempionlar ligasi poyezdining so‘nggi vagoniga sakrab chiqishga jon-jahdi bilan urinayotgan «Leypsig» ilk daqiqalardan «Bavariya»ning oltin o‘yinini barbod qilishga tayyorligini namoyish etdi. «Buqalar»ning ilk hujumidayoq burchak zarbasi amalga oshirildi va Urbig mehmonlarni to‘xtatib qoldi. Biroq keyin darvozabon Olisening xatosini to‘g‘rilay olmadi, shundan so‘ng to‘p ikki pasda Sheshkoga yetkazildi va u shvedka uslubidagi zarbasi bilan himoyasiz qolgan darvozani ishg‘ol qildi. Tanaffusga yaqin Klostermann mehmonlar darvozasiga ikkinchi golni urdi.«Bavariya» esa juda oddiy o‘yin ko‘rsatdi, qolaversa, diskvalifikatsiyaga uchragan Keynning yo‘qligi sezildi. O‘tkazib yuborilgan har bir goldan keyin kameralar tribunada g‘amgin o‘tirgan Harrini ko‘rsatishdi. U shu kuni tabassum qila olmaydigandek ko‘ringandi, ammo ikkinchi bo‘limda barchasi o‘zgardi. Avvaliga Olise burchakdan oshirgan to‘pni Dayyer darvozaga yo‘lladi, «buqalar» maydon markazida kuchli pressing tufayli to‘pni oldirganida esa ushbu vinger o‘zi ham gol urib hisobni tenglashtirdi. «Leypsig» darhol uchinchi golni ham o‘tkazib yuborishi mumkin edi. Keyin esa Koman yakkama-yakka vaziyatga chiqib borib, mezbonlarni kechirdi, o‘yin oxirlariga borib Sane baribir uchinchi golni urdi.Keyn faoliyatidagi ilk titulni nishonlash uchun maydon chetiga tushib kelishga ulgurganida esa Simonsning nozik pasi Poulsenning goli bilan yakunlandi. Jamoa faxriy futbolchisi to‘pni Urbig ustidan oshirib tashladi va Myunxendagi bayram kamida yakshanba kunigacha qoldirildi — agar «Bayyer» bu turda «Frayburg»ni yenga olmasa, myunxenliklar avtomatik ravishda chempionga aylanadi. Bu shart bajarilmasa, bir haftadan keyin «Bavariya» Menxengladbaxning «Borussiya» klubiga qarshi uy o‘yinida chempionlikni rasmiylashtirishi mumkin.«Borussiya» D – «Volfsburg» 4:0\r\nGollar: Girassi 3, 59, Adeyyemi 69 73.\r\n«Borussiya» D – Kobel, Zyule, Anton, Bensebayni, Ryuyerson, Nmecha (Jan, 76), Gross (Zabitser, 82), Svensson, Brandt, Girassi, Gittens (Adeyyemi, 67).\r\n«Volfsburg» – Grabara. Fisher (Roerslev Rasmussen, 76). Kuliyerakis. Vavro (Odogu, 76). Mele. Vranks. Dardai. Skov Olsen. L. Nmecha (Mayyer, 70). Tiagu Tomash (Amura, 70). Vimmer (Vinn, 70)\r\nOgohlantirish: Fisher, 56Qaysidir pallada «Borussiya» rahbariyati Niko Kovachning ishidan qoniqmayotgani va unga ultimatum qo‘yayotgani haqida xabarlar chiqqandi. Hozirga kelib vaziyat o‘zgargan. Dortmundliklar YeChLda munosib ishtirok etdi, bundesligada esa so‘nggi olti turda 16 ochko jamg‘ardi. Ular bu oraliqda eng yaxshi natijaga erishgan va «Leypsig» ochko yo‘qotganidan keyin kamida «Frayburg»ning yakshanba kungi o‘yini yakuniga qadar to‘rtinchi o‘rinda qoladi. Buni mavsum o‘rtalarida turnir jadvalining ikkinchi qismida yurgan jamoa uchun aql bovar qilmas o‘sish desa bo‘ladi.«Volfsburg»ga qarshi o‘yin startidayoq Girassi tezkor gol bilan hisobni ochdi. Gvineyalik hujumchi shu kuni dubl qayd etgan Adeyyemi kabi chiroyli gol urmaydi, ammo muntazam ravishda gol urib keladi. U o‘tgan mavsum «Shtutgart»da qayd etgan natijasini takrorlab, 28 o‘yinda urilgan gollari sonini 18 taga yetkazdi. Germaniyada jamoasini o‘zgartirgan biror futbolchi keyingi mavsumda ham shunday sermahsullikni davom ettirishi 60-yillar o‘rtalaridan buyon kuzatilmagandi. O‘shanda Timo Konetska «Borussiya» safidagi 22 goldan keyin «Myunxen 1860» uchun 26 gol urgandi.",
            "category": "Sport ",
            "image_url": [
                "https://storage.kun.uz/source/11/W81hu-gvl-G1suEMfWbOpFt8xPA0P1ll.jpg"
            ],
            "type": "gazeta"
        },
        {
            "title": "Murodjon Ahmadaliyev mutlaq jahon chempioniga qarshi jang qiladi",
            "url": "https://kun.uz/news/2025/05/04/murodjon-ahmadaliyev-mutlaq-jahon-chempioniga-qarshi-jang-qiladi",
            "published_at": "",
            "content": "Murodjon Ahmadaliyev va Naoya Inoue jang bo‘yicha kelishuvga erishdi. Jang 14 sentabr kuni Yaponiya poytaxti Tokioda bo‘lib o‘tadi.Matchroom boxing rahbari Eddi Hirn Instagram sahifasida Murodjon Ahmadaliyev bilan birga tushgan suratini joylashtirib, Inouega qarshi jang bo‘yicha kelishuv amalga oshganini ma’lum qildi.«Muzokaralar yakunlandi. O‘zbek kuchiga qarshi Monstr! Diviziondagi eng zo‘r jang», deb yozdi u.Naoya Inoue 5 mayga o‘tar kechasi Las-Vegasda amerikalik bokschi Ramon Kardenas bilan ringga chiqadi. G‘alaba qozongan taqdirda sentabrda o‘z kamarlarini Murodjon Ahmadaliyevdan himoya qiladi.Professional boksning yarimengil vazn toifasida sobiq jahon chempioni, 30 yoshli Murodjon Ahmadaliyev (12-1, 9 KO) 2024 yil dekabrida meksikalik 27 yoshli Rikardo Espinosa Frankoni 3-raunddayoq nokautga uchratgandi. Jangdan keyin u mutlaq chempion Naoi Inoueni jangga chaqirgandi.32 yoshli Naoya Inoue (29-0, 26 KO) super vazn toifasida amaldagi mutlaq jahon chempioni, to‘rtta vazn toifasini zabt etishga muvaffaq bo‘lgan va hech qachon mag‘lub bo‘lmagan bokschi hisoblanadi. Yaponiyalik bokschi Jahon boks kengashi (WBC), Butunjahon boks tashkiloti (WBO), Xalqaro boks federatsiyasi (IBF) va Butunjahon boks assotsiatsiyasi (WBA) chempionlik unvonlariga ega.",
            "category": "Sport ",
            "image_url": [
                "https://storage.kun.uz/source/11/iNGsssOD2xoSEMxpaJIRXZk5_uFKQbC3.jpg"
            ],
            "type": "gazeta"
        },
        {
            "title": "Eldor Shomurodov – yana bir bor «Roma»da oyning eng yaxshi futbolchisiga aylandi",
            "url": "https://kun.uz/news/2025/05/02/eldor-shomurodov-yana-bir-bor-romada-oyning-eng-yaxshi-futbolchisiga-aylandi",
            "published_at": "",
            "content": "«Roma» klubi aprel oyi yakunlariga ko‘ra, oyning eng yaxshi futbolchisi nomi uchun ovoz berish yakunlarini e’lon qildi.Unga ko‘ra, Eldor Shomurodov joriy mavsumda ikkinchi bor Rim klubida oy futbolchisi deb topildi. O‘zbekistonlik hujumchi klub rasmiy saytidagi ovoz berish jarayonida 4 nomzod orasida eng ko‘p ovoz to‘plab, oy laureatiga aylandi. Muxlislar tanloviga ko‘ra, u Soule, Svilar va Ndikani katta farq bilan ortda qoldirgan.Aprel oyida «Roma» A seriya doirasida to‘rtta o‘yin o‘tkazdi, avvaliga «Yuventus» va «Latsio» kabi jiddiy raqiblarga qarshi o‘yinlarda durang hisoblar (1:1, 1:1) qayd etildi, keyin «Verona» hamda turnir jadvali peshqadami «Inter» minimal hisoblarda mag‘lub etildi (1:0, 1:0).«Yuventus»ga qarshi o‘yinda Shomurodov zaxiradan tushib hisobni tenglashtirgandi, «Latsio»ga qarshi o‘yinda ham u ikkinchi bo‘limda maydonga tushdi va faol harakatlari bilan ajralib turdi.«Verona»ga qarshi o‘yinni boshlang‘ich tarkibda boshlagan o‘zbekistonlik hujumchi 4-daqiqadayoq g‘alaba golini urdi, «Inter»ga qarshi o‘yinda ham ilk daqiqalardan harakatlanib, Soulening o‘yinda yagonaligini saqlab qolgan goliga uzatma berdi.Klaudio Raniyeri boshqaruvidagi jamoa 18 turdan buyon yutqazmayapti va mavsum yakuniga 4 tur qolganida YeChL uchun kurashni davom ettirmoqda, ayni vaqtda 60 ochko jamg‘argan va 6-o‘rinda joylashgan «bo‘rilar» asosiy yevrokubokka yo‘llanma beruvchi so‘nggi to‘rtinchi o‘rindagi «Yuventus»ni ikki ochkolik farq bilan ta’qib etmoqda.Rimliklar keyingi turda «Fiorentina»ni qabul qiladi. Ushbu o‘yinda jamoa ustozi Klaudio Raniyeri o‘zbekistonlik hujumchi haqida iliq fikrlar bildirib, u jamoaning asosiy tarkib futbolchisi ekanini aytdi.«Shomurodov ertangi o‘yinda Dovbik bilan birga maydonga tushishi mumkin. Eldor – jamoaning asosiy futbolchisi. U o‘zini o‘yinga 100 foizga bag‘ishlaydi. Ko‘p marta bosim ostida ishladi, lekin umuman ortga chekingani yo‘q. Uni aynan shuning uchun yaxshi ko‘raman. Eldor – tilla yigit», – degan u.Eslatib o‘tamiz, Eldor Shomurodov fevral oyida ilk bor «Roma»da oyning eng yaxshi futbolchisi deb topilgandi.",
            "category": "Sport ",
            "image_url": [
                "https://storage.kun.uz/source/11/yVzlMyMwXK5RvHbCsaDhxMeOC6hfcstG.jpg"
            ],
            "type": "gazeta"
        },
        {
            "title": "«To‘rt og‘ayni botirlar». Yevropa ligasi yarimfinallari oldidan",
            "url": "https://kun.uz/news/2025/05/01/tort-ogayni-botirlar-yevropa-ligasi-yarimfinallari-oldidan",
            "published_at": "",
            "content": "Bolalikdagi ertaklarda yoki Hollivud kinolarida klishega aylanib ketgan syujyetlar bor. Masalan, turli yo‘llar bilan malikani qutqarish uchun bir necha qahramon voqea joyiga yetib keladi yoki kinoda, bankni o‘marish keragu, hammaning o‘z hikoyasi, shu qarorga undagan biror jiddiy sababi bor. Kimdir boyib ketmoqchi, kimdir sevgi tufayli bu yo‘lda, kimningdir qizini o‘g‘irlab ketib, shu ishni bajarsang, qaytarib beramiz, deb tahdid qilishgan. Xullas, tushundingiz.Agar Yevropa Ligasi yarimfinal ishtirokchilariga qarab, biroz fikr yuritsangiz, beixtiyor o‘sha yoshlikdagi syujyet esga tushadi. Har bir klub bu yerga turli yo‘llar bilan yetib kelishdi va qizig‘i, har birining bir-biriga o‘xshamagan manfaati, maqsadi borki, intrigani yanada oshiradi. Keling, «Manchester Yunayted», «Tottenhem», «Atletik» va «Bude-Glimt»ni bir qizga uylanish uchun sovchi bo‘lib kelgan kuyovlikka nomzodlar, Yevropa Ligasini esa go‘zal qizga qiyoslaymiz. Boshladik.«MANCheSTeR YuNAYTeD»«Manchester» qizni sevmaydi. Uning o‘z hisob-kitobi bor. Uylanishdan maqsad, shu orqali «yosh oila»ga aylanib olmoqchi va berilgan imtiyozlardan foydalanish niyatida. Kredit olar, balki imtiyozli uy uchun harakat qilar, ehtimol ishxonasida uylanganlarga ko‘proq mukofot, yordam pullari berishar va hokazo.«Manchester Yunayted» mavsum o‘rtasida Erik ten Hagni iste’foga chiqarib, o‘sha palla uchun Yevropaning eng yaxshi murabbiylaridan biri bo‘lib turgan Ruben Amorimni olib keldi-yu, keyin qarasa, yangi murabbiyning o‘ziga xos tizimi, talablari bor ekan. Busiz Ruben «Sporting»dagi sehrini ko‘rsata olmaydi, zudlik bilan ba’zi chiziqlarga yangi, aynan murabbiy uchun mos bo‘lgan futbolchilar transfer qilinishi shart. Axir yozdagi transferlar, undan oldingilari Erik ten Hag uchun olib kelingan-ku?Keyin, bundoq qarashsa, pul ham yo‘q, g‘aznaning tagi ko‘rinib qolgan, buning ustiga, UYeFAning moliyaviy shartlari ham ko‘p sarflashga to‘sqinlik qilmoqda. APLda vaziyat o‘nglab bo‘lmas darajada chatoq. Demak, birgina yo‘l – Yevropa Ligasini yutish orqali Chempionlar Ligasi yo‘llanmasini qo‘lga kiritish.Bu tryukni bir necha yil oldin boshqa portugaliyalik murabbiy o‘rgatib ketgandi «Yunayted»ga. Agar YeChL yo‘llanmasi bo‘lsa, birinchidan, qo‘shimcha moliyaviy daromadlar bo‘ladi, ikkinchidan, futbolchilarni jalb qilish uchun muhim. Klub vaziyatni baholab, bor e’tiborini aynan shu turnirga qaratishni boshladi, Angliya chempionati bahslarida hatto shu paytgacha maydonga tushmagan yoshlar ham sinab ko‘rilmoqda.O‘tgan turda «Bornmut»ga qarshi o‘yinda asosiy tarkib tashlangani sababini esa Ruben Amorim ushbu klubning uslub borasida «Atletik»ka o‘xshash ekani bilan izohladi. Rostan ham bornmutliklar ustozi Iraola bask bo‘lib, uzoq yillar Bilbaoda to‘p surgan. «MYu»ning bu tajribasi u qadar o‘xshamadi, to raqib bir kishi kam bo‘lib qolmaguncha hisobda ortda borayotgandi ham. Lekin ba’zi kichik detallarda kerakli xulosalar olingan bo‘lishi tabiiy.Jarohatlarga kelsak, Amorim De Ligt va Amad Dialloning tarkibga qaytganini tasdiqladi va bu futbolchilarni Ispaniyaga olib keldi. Ammo Amad ikki oydan beri maydonga tushmaganidan kelib chiqilsa, maydonga tushishga tayyor bo‘lmasligi mumkin. Lisandro Martines, Zirkze, Heven, Dalot kabi futbolchilar jamoaga yordam bera olishmaydi.Darvoqe, «Manchester Yunayted» ushbu mavsumda YeChL va YeLda ishtirok etgan va etayotgan 72 jamoa ichida birorta ham mag‘lubiyatga uchramagan yagona klub bo‘lib turibdi.«TOTTeNHEM»«Tottenhem» qizni sevmaydi. Ammo unga kim bo‘lsa ham, uylanishga bir qiz kerak. Tanishlari necha yillardan beri «qachon uylanasan» deb tinch qo‘ymaydi, ustidan kuladi. O‘zidan ancha yosh, xunukroq, tayinli ishi yo‘q boshqa yigitlar ham allaqachon uylandi, ajrashdi, ammo «Tottenhem» buning ilojini qila olmayapti. Nima qilib bo‘lsayam, shu yil uylanishi shart.«Tottenhem» Angliyaning oltita top-klubi qatorida sanab kelinadi. Tarkib, imkoniyatlar borasida ko‘p jamoalardan kam bo‘lmasa-da, anchadan beri biror sovrin yuta olmayapti. Ligadagi oxirgi chempionlikka 64 yil bo‘ldi, Yevropada so‘nggi bor 1984 yilda UYeFA kubogini qo‘lga kiritishgandi. Kichik bo‘lsa ham oxirgi kubok 2007/08 yillar mavsumida qo‘lga kiritilgan – Angliya Liga kubogi.Anjye Posteko‘g‘li boshqaruvga kelib, jamoa o‘yinida sezilarli darajada o‘sish kuzatilgach, nihoyat londonliklar bu safar katta ishonch bilan ikkinchi mavsumni kutishgandi. Murabbiyning o‘zi ham odatda qayerda ishlamasin, ikkinchi mavsumida biror sovrin yutishi haqidagi gaplari ham umid bilan qarshi olindi. Jamoa Angliya Liga kubogi finali ostonasida «Liverpul»ga yutqazgach, yagona ilinj Yevropa Ligasida qoldi. Yarimfinaldagi raqib «Latsio» emas, rimliklarni sensatsion ravishda yenggan Norvegiya klubi bo‘lgach, bu sovrin reallikka ancha yaqin ko‘rina boshladi. Bir qadam, uyog‘i final, mabodo finalda «MYu» raqib bo‘lsa yanada yaxshi – ushbu mavsumning o‘zida «Tottenhem» bu jamoa ustidan uch marta g‘alabaga erishdi.«Shporlar» anchadan beri tuzukroq o‘yin ko‘rsatmayapti va bu ko‘p jihatdan motivatsiya yo‘qolgani va bor e’tibor xuddi «MYu» kabi shu turnirga qaratilgani bilan izohlanishi mumkin. «Tottenhem» oxirgi 12 o‘yinning atigi 3 tasida g‘alaba qozondi va buning ham ikkitasi Yevropa Ligasida. Muhim pallada, konkret natija kerak bo‘lganda jamoa kuchaya olyapti. «Ayntraxt»ga qarshi javob uchrashuvi yaqqol misol – Londondagi o‘yinda nemislar durang bilan qaytishgandi, ammo Frankfurtdagi bahsda jamoa to gol urguncha tashabbuskor o‘yin ko‘rsatdi. Hisobni ochgach, ishonchli himoyalanishi mumkinligini ham namoyish qildi.«Tottenhem» deyarli butun mavsum jarohatlar girdobida yashayapti. Shu tufayli ba’zi futbolchilar yo‘qligi murabbiy uchun katta muammo bo‘lmasa kerak. Jamoa yetakchisi Son Xon Minning dastlabki o‘yinda ishtirok etishi so‘roq ostida, ammo javob o‘yinida koreyalik hujumchi tayyor bo‘lishi mumkin.«ATLeTIK» «Atletik» ham qizni sevmaydi. Uning orzusi – to‘y. Dang‘illama marosim qilish, barcha kazo-kazolarni mehmonga chaqirish va chiroyli kostyum-shimlarni kiyib, savlat to‘kib o‘tirish. Ma’lumki, Yevropa Ligasi finali Bilbaoda, «Atletik» uy o‘yinlarini o‘tkazadigan «San Mames Barria» stadionida bo‘lib o‘tadi. Tabiiyki, butun Bilbao mana shu final umidida yonmoqda, albatta, qatnashchilardan biri «Atletik» bo‘lishi sharti bilan. Bilbaoliklar Ispaniya chempioni bo‘lganiga qirq yildan oshgan bo‘lsa-da, mahalliy darajada ancha sovrindor hisoblanishadi. «Real» va «Barselona» o‘tirgan dasturxonda nimadir tanovul qilib qolish ham katta voqea, misol uchun, o‘tgan mavsumda jamoa Qirollik kubogida zafar quchdi. Ammo Yevropa miqyosidagi sovrinlar hali «Atletik» muzeyiga kirmagan. Jamoa 2012 yilda Yevropa Ligasi finalida to‘p surgan, ammo Madridning «Atletiko» klubiga yutqazgandi. Qizig‘i, aynan o‘sha turnir chorakfinalida «Atletik» bugungi raqibi «Manchester Yunayted»ni kurashdan chiqarib yuborgandi.U paytda manchesterliklar Chempionlar Ligasidagi muvaffaqiyatsizlik tufayli Yevropa Ligasiga qo‘shilib qolgan top klub edi, ayni paytda aksincha, mutaxassislar juftlikda «Atletik»ning imkoniyatlarini yuqoriroq baholashmoqda. Gap faqat finalga mezbonlikda emas, Valverde shogirdlari mavsumni bir tekisda o‘tkazib kelyapti va chempionat orqali Chempionlar Ligasi yo‘llanmasini qo‘lga kiritdi hisob. Mavsum tugashiga 5 tur qolganda 6-o‘rindagi «Betis»dan 6 ochkolik ustunlik bor. Yevropa Ligasida ham «Atletik» ilk o‘yinlardan beri munosib qatnashmoqda. Umumiy jadvalda jamoa 2-o‘rinni egallagandi, hozirda turnirda eng yaxshi himoyaga ega bo‘lgan jamoalardan biri bo‘lib turibdi. Bilbaoliklar Ispaniya chempionatida ham eng kam gol o‘tkazgan jamoa sanaladi.«MYu»ga qarshi o‘yin oldidan yuzaga kelgan jiddiy muammo – jamoaning eng sermahsul futbolchisi Oyan Sansetning jarohati. Ushbu mavsumda «Atletik» libosida 17 gol urishga muvaffaq bo‘lgan 25 yoshli hujumchi bir hafta oldin «Las Palmas»ga qarshi o‘yinda jarohatlandi va bir necha haftaga safdan chiqdi. Katta ehtimol bilan, u javob o‘yinida ham sheriklariga yordam bera olmaydi. Ammo yaxshi xabar ham bor. Niko Uilyams kichik jarohatdan qutuldi va «MYu»ga qarshi o‘yinlarga tayyor ekani aytilmoqda. «BUDe GLIMT»Qizni jonidan ortiq sevadi. Bunday qizga uylanish «Bude» uchun faqat tushlarda ro‘yobga chiqadigan orzu. Lekin nega harakat qilib ko‘rmaslik kerak?«Bude/Glimt» ancha kamtarona tarkibga ega bo‘lsa-da, jamoa sifatida ancha shakllangan. Norvegiya darajasida so‘nggi yillarning eng sovrindor klubi hisoblanadi. Jamoa qatorasiga oxirgi ikki yilda, shuningdek, so‘nggi besh yilda 4 marta mamlakat chempioniga aylandi. «Bude/Glimt»ning dastlabki bosqichda «Portu» va «Beshiktosh» kabi jiddiy raqiblarni yengib, pley-offga chiqqanining o‘zi katta voqea sanalgandi, ammo pley-offda kattaroq syurpriz kutib turgan ekan. Bukmekerlar qog‘ozlarida turnirning birinchi favoriti deb hisoblagan «Latsio» aynan «Bude/Glimt» tomonidan musobaqadan chiqarib yuborildi. Yevropa Ligasida ular «Old Trafford»ga ham mehmon bo‘lishdi va hatto bir muddat hisobda oldinda ham borishgandi. Ya’ni bu jamoa bilan ham hazillashib bo‘lmaydi.Bundan tashqari, norvegiyaliklarda raqiblarga nisbatan bir jihatdan ustunlik bor. Birinchidan, yuqorida aytganimizdek, yarimfinalning uch ishtirokchi uchun bu turnir so‘nggi umid, ba’zilari uchun hatto mavsumni belgilab beradigan musobaqa bo‘lib turibdi. «Bude»ning esa shu yergacha yetib kelgani katta voqea, demak futbolchilar ortiqcha bosimsiz shu paytgacha ko‘rsatib kelayotgan mo‘jizani davom ettirishsa ne ajab?Muammo ham bor. Londondagi o‘yinda jamoaning birdaniga uch futbolchisi diskvalifikatsiya tufayli o‘ynay olmaydi. Helmersen Rimdagi o‘yinda hakam tomonidan chetlatilgan bo‘lsa, Berg va Yeviyen navbatdagi sariq kartochka tufayli bugungi uchrashuvda maydonga tusha olmaydi.Xullas, hikoyamiz shu yerda tugaydi. Aslida esa endi boshlanadi. Yakunni bilmoqchi bo‘lsangiz, bugun ekran qarshisida uxlab qolmang. Demak:1 may. Yevropa Ligasi. Yarimfinal. Birinchi uchrashuvlar.23:55. ATLeTIK – MANCheSTeR YuNAYTeD\\23:55. TOTTeNHEM – BUDe/GLIMTJavob o‘yinlari 9 may kuni bo‘lib o‘tadi. Q.Aslanov",
            "category": "Sport ",
            "image_url": [
                "https://storage.kun.uz/source/11/rHz36XuQx9ChpXncd8ObkqrgSGL1AXLR.jpg"
            ],
            "type": "gazeta"
        },
        {
            "title": "Ronaldu va Messi bir kunda yarimfinal o‘yinlarida yutqazdi",
            "url": "https://kun.uz/news/2025/05/01/ronaldu-va-messi-bir-kunda-yarimfinal-oyinlarida-yutqazdi",
            "published_at": "",
            "content": "Ronaldu Osiyodagi faoliyati davomida jiddiy sovrinsiz qolmoqdaElit OChL. Yarimfinal.\r\n«An-Nasr» – «Kavasaki Frontale» – 2:3\r\nGollar: Mane 28, Ayman Yahyo 87 – Ito 10, Yuto 41, Akixiro 76.\r\n«An-Nasr»: Bento, Bushal, Al-Avjami (Lyaport 44), Simakan, Al-G‘anam (Yahyo 77), Mane, Al-Hassan (Gabriyel 44), Brozovich (Uesli 78), Otavio, Ronaldu, Duran\r\n«Kavasaki Frontale»: Tebo-Yamaguchi, Sota Miura, Maruyama, Takai, van Vermeskerken (Sasaki 70), Marsinio (Iyenaga 64), Yamamoto, Tachibanada (Kavahara 60), Ito Ito, Yuto Ozeki (Vakisaka 46), Soma Kanda (Erison 46)\r\nOgohlantirishlar: Al-Avjami 37 – Erison 90+4«Kavasaki» Osiyo chempionlar ligasi yarimfinalida sensatsiya ko‘tarib, «An-Nasr»ni mag‘lubiyatga uchratdi — 3:2. «Kavasaki» kuchli raqib bo‘lib ko‘rinmasa-da (klub Yaponiya chempionatida 8-o‘rinda bormoqda), turnir davomida o‘zidan kuchli klublarni mag‘lubiyatga uchratdi. Ushbu klub 1/8 finalda Xitoyning «Shanhay Shenhua» klubini qoldirib ketgandi (ikki o‘yin natijasiga ko‘ra 4:1 hisobidagi ustunlik), keyingi bosqichda esa tarkibida Klaudinio bo‘lgan Qatarning «As-Sadd» klubini mag‘lub etdi (3:2).«An-Nasr» ham tezda qarshisidagi raqib oddiy klub emasligiga amin bo‘ldi – 10-daqiqasidayoq Ito Ito hisobni ochdi, keyinroq unga Sadio Mane javob qaytardi, bo‘lim oxirida Yuto Odzeki jamoasini yana hisobda oldinga olib chiqdi.Ikkinchi bo‘lim o‘rtalarida Axiro Iyenaga kunchiqar yurt vakillarining uchinchi golini urdi, biroz o‘tib zaxiradan tushirilgan Ayman Yahyo hisobni qisqartirdi.Shundan keyin esa maydonda dahshatli voqea ro‘y berdi – o‘yinning asosiy vaqti yakunlanib borayotganida Ronaldu bo‘sh darvoza qarshisida turib, yuz foizlik imkoniyatdan foydalana olmadi.Biroz o‘tib saudiyaliklarning boshqa bir hujumchisi Jon Duran ham o‘ta qulay vaziyatni yo‘qqa chiqardi.Hakamning o‘yin yakunlangani haqidagi hushtagidan keyin esa Ronaldu bir muddat maydon markazida qolib, o‘zi bilan o‘zi gaplashib turdi.Chempionlar ligasini tark etish — Ronaldu uchun og‘riqli zarba. Gap shundaki, 40 yoshli forvard bu turnirda uchinchi urinishda ham g‘olib chiqolmadi. Undan ham yomonrog‘i — u «An-Nasr» tarkibida hozirgacha birorta jiddiy sovrin yuta olmagan. 2,5 yil mobaynida Krishtianu Saudiya Arabistoni chempionatida ham, OChLda ham, Qirol kubogida ham, Superkubokda ham g‘olib chiqa olmadi.Ronaldu qo‘lga kiritgan yagona sovrin — 2023 yilda o‘rtoqlik maqomidagi Arab chempionlari kubogini yutish bo‘lgandi. Joriy mavsumda ham ichki chempionatda g‘olib bo‘lishdan umid uzilgan: «An-Nasr» «Al-Ittihod» va «Al-Hilol»dan keyin uchinchi o‘rinda ketmoqda. Mavsum yakuniga besh tur qolganida Krishtianu va jamoa birinchi o‘rindan sakkiz ochkoga ortda qolmoqda.Portugaliyalik futbolchi Saudiya jamoasiga 2022 yilda kelgandi. Uning hozirgi shartnomasi muddati 2025 yil 30 iyunda tugaydi.Messi ham qolishmadiChempionlar kubogi. Yarimfinal, javob o‘yini\r\n«Inter Mayami» – «Vankuver» 1:3\r\nGollar: Alba (9) –  Uayt (51), Vite (53), Berhalter (71). \r\n«Inter Mayami» – Ustari, Veygandt, Falkon (Luxan 56), Allen (Martines, 77), Alba, Redondo (Kremaski, 56), Buskets, Allende (Brayt, 77), Messi, Segoviya (Obando 63), Suares.\r\nOgohlantirishlar: Falkon 24, Redondo 45+1, Segoviya 62, Alba 70 – Berxalter 45+1, Kubas 65\r\nBirinchi o‘yin: 0:2«Inter Mayami» tarkibida Messi bo‘lganida ilk bor qatorasiga 3 o‘yinda yutqazdi.Haviyer Maskerano shogirdlari KONKAKAF chempionlari kubogi yarimfinalida «Vankuver»ga qarshi javob o‘yinida ham yutqazdi (1:3) va turnirni tark etdi.Floridada kechgan birinchi o‘yinda mezbonlar 0:2 hisobida yutqazgandi.«Inter Mayami» qatorasiga uchinchi o‘yinda mag‘lub bo‘ldi – bunaqasi 2023 yilda jamoaga Lionel Messi kelganidan buyon ilk bor ro‘y berishi.«Vankuver»ga qarshi o‘yinlar oralig‘ida floridaliklar MLS chempionati doirasida «Dallas»ga ham imkoniyatni boy berishgandi (3:4).Messi esa qatorasiga to‘rtinchi o‘yinni gol yoki golli passiz tark etdi. Argentinalik futbolchi bu o‘yinlaning barchasida boshlang‘ich tarkibda maydonga tushgan va to‘liq harakat qilgan.Joriy mavsumda Messi barcha turnirlar doirasidagi 13 o‘yinda 8 gol urgan va 3 golga uzatma bergan.MLS chempionatining Sharqiy konferensiyasida ishtirok etayotgan «Inter Mayami» 10-turdan keyin 18 ochko bilan (9 o‘yinda 5 g‘alaba, 3 durang va 1 mag‘lubiyat) beshinchi o‘rinda bormoqda.Messi jamoa bilan 2023 yilda MLS liga kubogini qo‘lga kiritgan.",
            "category": "Sport ",
            "image_url": [],
            "type": "gazeta"
        },
        {
            "title": "YeChLda yana bir supero‘yin. «Barselona» va «Inter» jami 6 ta gol urishdi",
            "url": "https://kun.uz/news/2025/05/01/yechl-barselona-ikki-marta-kambek-qilib-interga-qarshi-oyinda-maglubiyatdan-qutulib-qoldi",
            "published_at": "",
            "content": "Chempionlar Ligasi. Yarimfinal, birinchi o‘yin\r\n«Barselona» – «Inter» 3:3\r\nGollar: Yamal 24, Torres 38, Zommer (avtogol) 65 – Tyuram 1, Dyumfris 21, 64\r\n«Barselona»: Shchensni, Martin (Arauxo 46), Martines, Kubarsi (Kristensen 83), Kunde (Garsiya 42), Pedri (Gavi 83), de Yong, Olmo (Lopes 67), Rafinya, Torres, Yamal\r\n«Inter»: Zommer, Bastoni, Acherbi, Bisek, Dimarko (Karlos Augusto 55), Mxitaryan, Chalxono‘g‘li (Frattezi 71), Barella, Dyumfris (Darmian 81), Tyuram (Zelinski 81), Martines (Torimiy 46)\r\nOgohlantirishlar: Kubarsi 70 – Chalxono‘g‘li 59Hans-Diter Flik Ispaniya kubogi finalidagi g‘alabadan keyin shogirdlarida navbatdagi muhim o‘yin uchun energiya yetishi borasida xavotirda bo‘lgani tayin. Ammo u bunday yomon startni kutmagani aniq – «Barselona» 33-soniyadayoq gol o‘tkazib yubordi. «Inter» mezbonlarning yuqori joylashgan himoya chizig‘idagi xatodan foydalandi. Hujumning ikkinchi tempida Barella Kunde qaytargan to‘pni egalladi va o‘ng qanotga, Dyumfrisga uzatdi, u esa jarima maydoni markazida turgan Tyuramni topdi. Jarohatidan yaqinda forig‘ bo‘lgan fransuz hujumchisi esa shunchaki ajoyib o‘ynadi. Uning tovoni bilan urgan goli Chempionlar ligasining bu mavsumdagi eng yaxshi goli deb topilishi mumkin. Bu vaziyatda «Barsa» markaziy himoyachisi Martines yiqilib tushgani ham unga qo‘l keldi.Ko‘k-anorranglilar darhol oldinga tashlandi va raqibni jarima maydoni ichiga qamab qo‘yishga harakat qildi, kuchli pressing uyushtirildi va to‘p tez qaytarib olinaverdi. «Neradzurrilar» jarima maydoni ichida de Yong va Yamal yiqilib penalti so‘rashdi, ammo hakam ularga ishonmadi. Vaziyat mezbonlarning goliga qarab ketayotgandi, «Barsa»ning standart vaziyatlari ham xavfli tus olgandi. Ammo birinchi bo‘lim o‘rtalarida «Inter» burchak zarbasidan ikkinchi golini urdi. Birinchi golga assistentlik qilgan Dyumfris jarima maydoni ichida Acherbi tashlab bergan to‘pni akrobatik uslubda darvoza to‘riga yo‘lladi.«Barselona» muxlislari tinchib qolishdi. Bo‘lim davomida o‘yinning 70 foiz vaqtida to‘pga egalik qilgan va tinimsiz kombinatsiya uyushtirgan Flik shogirdlari «Inter» jarima maydoniga markazdan yorib kira olishmadi, mehmonlar bu hududni markaziy himoyachilar uchligi, shuningdek havbeklar va forvardlar orqali betonlab qo‘ygandi.Shunday pallada Yamal katta sahnaga chiqdi. Ushbu o‘smir amalga oshirgan harakatlarni so‘z bilan ifodalash qiyin. «Barsa» hujum chizig‘idagi asosiy voqealar o‘ng qanotda ro‘y bera boshladi. Avvaliga Lamin Dimarkoni hamda uning ortidagi Mxitaryan va Bastonini dog‘da qoldirib, xavfli zarba yo‘lladi. Ko‘p o‘tmay esa baribir shedevr golini urdi: to‘pni Tyuramdan olib qo‘yib oldinga yurdi, Genrixni aldab o‘tdi va himoyachilar ortidan kutilmaganda zarba berib qoldi – to‘p avvaliga ustunga tegdi, keyin darvoza to‘riga borib tushdi. Zommer joyidan qimirlay olmadi.Birinchi bo‘lim Yamalning benefisiga aylandi. 17 yoshli futbolchi goldan keyin ham yana bir reyd amalga oshirdi, yana fintlari bilan Dimarkoni boshini aylantirib tashladi, ammo bu safargi zarbasi to‘singa tegdi. Tanaffus arafasida esa «Barsa» boshqa yulduzlarining sa’y-harakatlari bilan hisobni tenglashtirdi. Pedri to‘pni jarima maydoniga oshirdi, Bissekk Rafinya to‘pni markazga tashlab berishiga xalaqit qilmadi, Acherbi esa ortidan to‘pga ochilgan Torresni sezmay qoldi. Ferran o‘z golini nishonlashda ham bu vaziyatda raqib uxlab qolganiga ishora qildi.Ikkinchi bo‘limga jamoalar o‘zgargan tarkiblarda chiqishdi. Birinchi bo‘lim oxirida «Barselona»da Kunde jarohat olgandi, «Inter»da – Lautaro. Martines amallab 45 daqiqa va unga qo‘shib berilgan daqiqalarda o‘ynab berdi, tanaffusda esa o‘z o‘rnini Torimiyga bo‘shatib berdi. Flik yana bir o‘zgartirish o‘ylab topdi: himoya markazida Arauxo (Martin o‘rniga) paydo bo‘ldi, kataloniyaliklar Martinesi esa chap qanotga o‘tkazildi. Birinchi golli vaziyat aynan shu qanotdan amalga oshirilgandi, Inigo Bissek bu hududga kirib kelishi va xavfli uzatma amalga oshirishiga yo‘l qo‘yib bergandi – faqat Dimarko ko‘k-anorranglilarni kechirgandi.Flik jamoasi ikkinchi bo‘lim davomida to‘pga egalik qilish va pressing orqali «Inter»ni uzil-kesil taslim etishni ko‘zlagandi. Ammo «neradzurrilar»ning bu oqshom uchun o‘z qahramoni – Dyumfris bor edi. O‘yinning bir soati ortda qolayotganida niderlandiyalik himoyachi burchak zarbasidan keyin dublni rasmiylashtirdi. U «Barselona» jarima maydonida ideal pozitsiya tanladi va bosh bilan ajoyib zarba yo‘lladi, Arauxo to‘pni to‘sa olmadi.Ammo «Inter»ning hiosbda oldinga borishi uzoq cho‘zilmadi. «Barselona» yana kambek amalga oshirdi. Mezbonlarga ham standart vaziyat qo‘l keldi. Mehmon jamoa himoyachilari to‘p havodan oshirilishini kutishgandi, ammo Olmo to‘pni jarima maydoniga markazdan yaqinlashib kelgan Rafinyaga uzatdi, u esa 25-30 metr masofadan turib zarba yo‘lladi. Bu gol ham Yamalning ishtirokisiz kechmadi, pas yo‘nalishida turgan futbolchi uni ayyorlik bilan oyoqlari orasidan o‘tkazib yubordi va bu braziliyalik zarba berayotganida uning atrofida raqiblardan hech kim bo‘lmasligini ta’minladi. To‘p yo‘l-yo‘lakay rikoshet bo‘lib to‘singa bordi, maydonga qaytganida esa darvozabon Zommerning yelkasiga tegib darvoza to‘riga yo‘l oldi.Bu oxirgi daqiqagacha natijasini oldindan taxmin qilib bo‘lmaydigan shiddatli bahs edi. «Barsa» ochiq o‘yin olib bordi, «Inter» esa o‘ta xavfli qarshi hujumlar uyushtirdi. Mxitaryan gol ham urgandi, ammo millimetrlik ofsayd tufayli gol bekor qilindi.Italiyaliklar ikkinchi bo‘limda Yamalni ancha zararsizlantirgan bo‘lsa-da, u dribling ishlatishdan tortinmadi va o‘z arsenalida Zidanning finti borligini ham namoyish etdi.O‘yin oxirida Lamin kataloniyaliklarga g‘alaba keltirishi ham mumkin edi, ammo uning original zarbasidan keyin to‘singa tegdi.Endi barchasi bir haftadan keyin «San-Siro»da kechadigan javob uchrashuvida hal bo‘ladi.",
            "category": "Sport ",
            "image_url": [
                "https://storage.kun.uz/source/11/hkHnfIm5nXXnGjjRygU0OPpQ_XeUbray.jpg"
            ],
            "type": "gazeta"
        },
        {
            "title": "Astronomlar yulduzlarni parchalovchi «daydi» qora tuynukni kashf etdi",
            "url": "https://kun.uz/news/2025/05/09/astronomlar-yulduzlarni-parchalovchi-daydi-qora-tuynukni-kashf-etdi",
            "published_at": "",
            "content": "Berklidagi Kaliforniya universiteti astronomlari noyob kosmik hodisa — galaktika markazidan uzoqdagi yulduzlarni «yutib yuboradigan» supermassiv qora tuynukni kashf etdi.AT2024tvd deb nomlangan hodisa Hubble, Chandra va VLA teleskoplari tomonidan qayd etilgan bo‘lib, «siljigan» to‘lqinli buzilish (TDE) holatiga birinchi tasdiq hisoblanadi. Unda Quyoshdan million barobar katta qora tuynuk galaktikaning markazida emas, balki undan 2600 yorug‘lik yili uzoqlikda joylashgan.Odatda, ulkan qora tuynuklar galaktikalar markazida bo‘ladi, ammo bu — istisno. U yulduzni parchalab, 100 baravar yorqinroq chaqnash hosil qilgunga qadar zulmat qarida yashirinib kelayotgan edi. Kuzatuvlar vodorod, geliy va boshqa elementlar nurlanishining keng chiziqlarini ko‘rsatgan — bu TDE holatlariga xos manzara.Mazkur «daydi» qora tuynuk yonida yanada kattaroq obekt — Quyoshdan 100 million barobar og‘ir faol galaktika yadrosi joylashgan. Olimlar ikki xil ssenariyni ko‘rib chiqmoqda.Birinchisi — qora tuynuk boshqa obektlar bilan tortishish ta’sirida galaktika markazidan chiqarib yuborilgan. Ikkinchi variant — ushbu qora tuynuk qadimda yutib yuborilgan kichikroq galaktikaning qoldig‘i bo‘lishi mumkin.Bu kashfiyot «daydi» ulkan qora tuynuklar populyatsiyasi mavjudligini ilk bor tasdiqladi. Endi astronomlar yangi sirlarni ochish umidida bunday «siljigan» TDE’larni izlashni rejalashtirmoqda.",
            "category": "Fan-texnika ",
            "image_url": [
                "https://storage.kun.uz/source/11/Q-L3NMremUy3Bl-p_AsG4FAfgs7KudmW.jpg"
            ],
            "type": "gazeta"
        },
        {
            "title": "Xitoyda hayvonlar ovozini inson tiliga o‘giruvchi dastur bo‘yicha ish boshlandi",
            "url": "https://kun.uz/news/2025/05/09/xitoyda-hayvonlar-ovozini-inson-tiliga-ogiruvchi-dastur-boyicha-ish-boshlandi",
            "published_at": "",
            "content": "Xitoyning Baidu kompaniyasi hayvonlar ovozini inson tiliga o‘giradigan sun’iy intellekt tarjimoni ustida ish boshladi.Texnologiyaning patenti South China Morning Post jurnalistlari tomonidan topildi va tavsifga ko‘ra, tizim tovush signallari, tana tili va hayvonlardagi biologik o‘zgarishlarni talqin qilish uchun mashinadan foydalanadi.Texnologiya hali doktor Dulittl uslubidagi muloqotni da’vo qilmaydi, lekin uy hayvonini qachon och qolgani, noqulaylik his qilayotgani yoki e’tiborni xohlashini tushunishga yordam beradi. Tarjima turli omillarga asoslanadi – ovozning ohangidan tortib tana holati va xulq-atvoridagi o‘zgarishlargacha.Bu hayvonlar uchun tarjimon yaratish bo‘yicha birinchi urinish emas. Masalan, Yaponiyaning itlar ovozini talqin qiluvchi qurilmasi Time nashri tomonidan 2002 yilning eng yaxshi ixtirolaridan biri deb topilgan.Biroq, hozirgacha bunday loyihalar mukammal darajaga yetolmadi. Agar Baidu o‘z loyihasida muvaffaqiyat qozonsa, bu uy hayvonlari egalari uchun haqiqiy yutuq bo‘lishi mumkin.",
            "category": "Fan-texnika ",
            "image_url": [
                "https://storage.kun.uz/source/11/SbJ-C6A-gFAlU2EjmeEkoyRxG-YxFtlr.jpg"
            ],
            "type": "gazeta"
        },
        {
            "title": "Sun’iy intellekt 2 ming yillik tarixiy o‘ramni virtual tarzda ochdi va o‘qidi",
            "url": "https://kun.uz/news/2025/05/08/suniy-intellekt-2-ming-yillik-tarixiy-oramni-virtual-tarzda-ochdi-va-oqidi",
            "published_at": "",
            "content": "Olimlar birinchi marta eramizning 79 yilidan beri Vezuviy vulqoni kuli ostida yotgan va kuyib ketgan tarixiy o‘ramda yashiringan matn muallifi va nomini aniqladi.O‘ram Gerkulanom shahridagi villadan topilgan va Oksfordning Bodlian kutubxonasida saqlanayotgan edi. U sun’iy intellekt yordamida virtual tarzda ochildi. Matn epikurchi-faylasuf Filodimning «Illatlar va ularga qarshi fazilatlar to‘g‘risida»gi risolasi bo‘lib chiqdi.Gerkulanom o‘ramlari vulqon kuli ostida kuyib ketgan va juda mo‘rt bo‘lib, qo‘lda ochish imkonsiz edi. O‘ramlarni an’anaviy usullar yordamida ochib bo‘lmadi, ammo zamonaviy texnologiyalar, jumladan, rentgen tomografiyasi va matnni mashina yordamida o‘rganish texnologiyasi uni shikastlamasdan «o‘qish» imkonini berdi.Vesuvius Challenge loyihasi doirasida ishlab chiqilgan sun’iy intellekt o‘ramning 3D modelini yaratish uchun uglerod siyohining mikroskopik izlarini tahlil qildi. Kentukki universiteti olimlari tomonidan yaratilgan Volume Cartographer dasturi harflar va so‘zlarni aniqlashga yordam berdi.Filodimning risolasi illatlardan saqlanish va ezgulik bilan yashash bo‘yicha falsafiy qo‘llanmadir. Tadqiqotchilar yangi texnologiyalar Gerkulanum kutubxonasidagi boshqa varaq va o‘ramlardagi matnlarni o‘qish imkonini berishiga umid qilmoqda.",
            "category": "Fan-texnika ",
            "image_url": [
                "https://storage.kun.uz/source/11/AkMdrk6mBC7ZiO0qWZl7xQw4x66yU3n2.jpg"
            ],
            "type": "gazeta"
        },
        {
            "title": "AQSh yirik kompaniyalari maktab o‘quvchilarini sun’iy intellekt davriga tayyorlashga chaqirdi",
            "url": "https://kun.uz/news/2025/05/08/aqsh-yirik-kompaniyalari-maktab-oquvchilarini-suniy-intellekt-davriga-tayyorlashga-chaqirdi",
            "published_at": "",
            "content": "Qo‘shma Shtatlarning yirik kompaniyalari, jumladan Microsoft, Adobe, IBM va Cognizant kompaniyalarining 250 nafardan ortiq rahbari AQSh maktablarida majburiy kompyuter fanlari va sun’iy intellekt (SI) kurslarini o‘qitishga chaqiruvchi ochiq xatni imzoladi.Imzolovchilar orasida Satya Nadella (Microsoft), Shantanu Narayen (Adobe), Arvind Krishna (IBM) va Ravi Kumar (Cognizant) bor. Ular agar bolalarni texnologiyaga tayyorlamasa, Qo‘shma Shtatlar boshqa mamlakatlardan ortda qolish xavfi borligidan ogohlantirmoqda.Maktub mualliflari SI mehnat bozorini o‘zgartirayotganini va bu sohada bilimsiz avlodlar kelajakda raqobatlasha olmasligini ta’kidlaydi. Ular sun’iy intellekt va dasturlash ko‘nikmalari ish haqini 8 foizga oshirishi va 660 milliard dollarlik iqtisodiy qiymat yaratishi mumkinligini ko‘rsatadigan ma’lumotlarni keltirmoqda.Ta’kidlanishicha, hozir Qo‘shma Shtatlarning 37 ta shtati maktab o‘quv dasturlariga informatika fanini kiritgan. Yetakchilar fikriga ko‘ra, bu yetarli emas.",
            "category": "Fan-texnika ",
            "image_url": [
                "https://storage.kun.uz/source/11/keajkKhK95C-R0OWq9z_9cwhhLzOICO4.jpg"
            ],
            "type": "gazeta"
        },
        {
            "title": "O‘zbekistonda ilk bor yomg‘irni sun’iy yog‘dirish texnologiyasi sinab ko‘rilmoqda",
            "url": "https://kun.uz/news/2025/05/07/ozbekistonda-ilk-bor-yomgirni-suniy-yogdirish-texnologiyasi-sinab-korilmoqda",
            "published_at": "",
            "content": "Unda Navoiy viloyatining Konimex tumanida O‘zbekistonda ilk marotaba yomg‘ir yog‘dirish texnologiyasi qo‘llanayotgani qayd etilgan.Ma’lum qilinishicha, tuman hokimligi tashabbusi bilan bulut hosil bo‘lishi va yog‘ingarchilikni rag‘batlantirish maqsadida atmosfera jarayonlariga ta’sir ko‘rsatadigan maxsus texnikalar keltirilgan.Bu texnologiya qurg‘oqchil iqlimi bo‘lgan qator mamlakatlarda qo‘llansa-da, O‘zbekiston uchun birinchi loyiha sanaladi.\"Ushbu innovatsion loyiha Qozog‘istonning International centre of climate change technologies kompaniyasi bilan hamkorlikda amalga oshirilmoqda. Yaylovlarda yomg‘ir yog‘dirish innovatsiyasini qo‘llash orqali Konimexning cho‘l hududlarida chorvachilikni rivojlantirish maqsad qilingan. Mazkur texnologiya tumanda qurg‘oqchilikka qarshi kurashishda keng qo‘llanadi, – deyilgan maqolada.",
            "category": "Fan-texnika ",
            "image_url": [
                "https://storage.kun.uz/source/11/w3x4EgLFilCdBaxPY9QRLSv_G0lny2Yr.jpg"
            ],
            "type": "gazeta"
        },
        {
            "title": "BAA maktablarida sun’iy intellektni o‘rgatish boshlanadi",
            "url": "https://kun.uz/news/2025/05/06/baa-maktablarida-suniy-intellektni-orgatish-boshlanadi",
            "published_at": "",
            "content": "BAA maktablarida yangi o‘quv yilidan boshlab sun’iy intellektni o‘rgatish bo‘yicha fan paydo bo‘ladi. Bu haqda Khaleej Times xabar berdi.Qayd etilishicha, sun’iy intellekt bog‘chadan boshlab 12-sinfga qadar barcha davlat ta’lim muassasalarida o‘rgatiladi. Mamlakat bosh vaziri shayx Muhammad bin Roshid Ol Maktumning ta’kidlashicha, ushbu qadam bolalarni yangi dunyodagi hayotga tayyorlash uchun zarur.Ta’lim vaziri Sora Bint Yusuf Al-Amirining so‘zlariga ko‘ra, fan doirasida o‘quvchilar ma’lumotlar va algoritmlarni, amaliy dasturiy ta’minotlar, sun’iy intellektda etika, SI ilovalari, SIga asoslangan innovatsiyalar, SI siyosati va ijtimoiy o‘zaro aloqalarni o‘rganadi. Shuningdek, ular sun’iy intellekt sohasidagi loyihalarni ishlab chiqish bilan ham shug‘ullana oladi.«Maqsadimiz sun’iy intellektni texnik jihatdan chuqur tushunishni ta’minlash, shuningdek, uning imkoniyatlari va xavflariga ongli munosabatni shakllantirishdan iborat. Yangi avlodni biznikidan tubdan farq qiladigan sharoitlarda yashashga tayyorlashimiz kerak», — dedi bosh vazir.Ta’kidlanishicha, ushbu qaror BAAning iqtisodiyotni diversifikatsiya qilish va neft sektoriga qaramlikni kamaytirish bo‘yicha keng ko‘lamli strategiyasining bir qismidir. Mamlakat raqamli texnologiyalarga faol sarmoya kiritib, dunyo sun’iy intellekt markazlaridan biriga aylanishga intilmoqda.",
            "category": "Fan-texnika ",
            "image_url": [
                "https://storage.kun.uz/source/11/wc7WIFr2rqHd4ijwPkeI0po_DbulmHrl.jpg"
            ],
            "type": "gazeta"
        },
        {
            "title": "Nonushtada albatta iste’mol qilinishi kerak bo‘lgan mahsulotlar aytildi",
            "url": "https://kun.uz/news/2025/05/06/nonushtada-albatta-istemol-qilinishi-kerak-bolgan-mahsulotlar-aytildi",
            "published_at": "",
            "content": "Britaniyalik diyetolog Paula Martinning fikricha, sog‘lom nonushta, albatta, uch turdagi mahsulotni o‘z ichiga olishi kerak — meva, don va sut mahsulotlari. Mutaxassis bu haqda Instyle nashriga bergan intervyusida gapirdi.Shifokor, uyg‘ongandan so‘ng darhol nonushta qilish shart emasligini eslatdi — birinchi ovqatni biroz vaqtga qoldirish yoki ertalabki mashg‘ulotdan keyin boshlash mumkin. Biroq, nonushtani juda ko‘p «cho‘zib yubormaslik» yoki uni butunlay o‘tkazib yuborish kerak emas — bu odat kun davomida shirin va uglevodli ovqatlarga bo‘lgan ishtiyoqni oshiradi va ortiqcha ovqatlanishni qo‘zg‘atadi.Doktor Martinning so‘zlariga ko‘ra, nonushta uchun meva iste’mol qilish muhimdir. Uni ko‘p iste’mol qilish shart emas — bitta kichik meva yoki katta meva yetarli bo‘ladi.«Ular tolani o‘z ichiga oladi, bu siz uchun to‘yinganlikni his qilishingizni uzoqroq saqlashga yordam beradi va shakarning so‘rilishini tartibga soladi. Shuningdek, u S vitamini, foliy kislotasi va antioksidantlarning ajoyib manbai hisoblanadi. Mevalar metabolizmni muvozanatlash va ichak faoliyatini yaxshilashga yordam beradi», deb tushuntirdi mutaxassis.Bundan tashqari, don mahsulotlari haqida unutmang. Ular past glisemik indeksga ega bo‘lganligi sababli, bunday mahsulotlar ishtahani nazorat qilish va qonda glyukoza darajasini barqaror saqlashga yordam beradi.Bundan tashqari, doktor Martin ertalabki menyuga sut mahsulotlarini kiritishni tavsiya qildi — pishloq, kefir yoki shakar qo‘shilmagan oddiy yogurt. Bunday mahsulotlar tarkibidagi oqsil tufayli mushak massasini saqlashga yordam beradi, to‘yinganlik tuyg‘usini oshiradi va gormonal muvozanatni saqlaydi.",
            "category": "Fan-texnika ",
            "image_url": [
                "https://storage.kun.uz/source/11/pWad-5XaoX68OaXoWt0YB0pLTorMzEQh.jpg"
            ],
            "type": "gazeta"
        },
        {
            "title": "Disney «Yulduzlar jangi» filmidagi droidning o‘xshashini taqdim qildi",
            "url": "https://kun.uz/news/2025/05/05/disney-yulduzlar-jangi-filmidagi-droidning-oxshashini-taqdim-qildi",
            "published_at": "",
            "content": "Mashhur fantastik epopeya «Yulduzlar jangi» filmi kunini nishonlash uchun Disney kompaniyasi mashhur R2-D2 droididan ilhomlanib, cheklangan sonli G1T4-M1N1 robotini taqdim etdi.Gizmodo ma’lumotlariga ko‘ra, Piaggio Fast Forward studiyasida yaratilgan yangi droid 2875 dollar turadi.G1T4-M1N1 droidi musiqa tinglash uchun Bluetooth dinamiklari, kameralar va datchiklar bilan jihozlangan bo‘lib, o‘z egasini tanishi va ortidan 10 km/soat tezlikda harakatlanishi mumkin. Shuningdek, 9 kg yukni tashish imkoniyatiga ega. Batareya quvvati 7 soat uzluksiz ishlash uchun mo‘ljallangan.Droid iOS va Android ilovalari orqali boshqarilishi mumkin va «ishonchli hamroh» bo‘lishi va’da qilinmoqda. Foydalanuvchilar unga nom berishi va xatti-harakatlarini sozlashi mumkin.Droid Nyu-York shahridagi Tayms-skverda 6 mayga qadar namoyish etiladi va hozirdan onlayn buyurtma berish mumkin.",
            "category": "Fan-texnika ",
            "image_url": [
                "https://storage.kun.uz/source/11/iRAx7l4G6I27ujmfvQ4qfqVJSaUcxIWG.jpg"
            ],
            "type": "gazeta"
        },
        {
            "title": "Parkinson kasalligini erta tashxislash usuli ishlab chiqildi",
            "url": "https://kun.uz/news/2025/05/05/parkinson-kasalligini-erta-tashxislash-usuli-ishlab-chiqildi",
            "published_at": "",
            "content": "Fudan universiteti va Shanxay an’anaviy Xitoy tibbiyoti universiteti olimlari Parkinson kasalligi va shunga o‘xshash miya kasalliklarini erta aniqlash imkonini beruvchi tibbiy diagnostika uchun yangi moddalarni ishlab chiqdi. Ish Genomic Psychiatry jurnalida chop etildi.Parkinson kasalligi miyaga ta’sir qiladigan jiddiy kasallikdir. Uning sabablaridan biri maxsus oqsil — α-sinukleinning to‘planishi deb hisoblanadi. Ilgari, uni faqat odamning o‘limidan keyin aniqlash mumkin edi, bu erta tashxis qo‘yish va samarali davolanishga to‘sqinlik qildi.Endi olimlar tanaga yuboriladigan va PET skanerlash (pozitron emissiya tomografiyasi) yordamida nazorat qilinadigan maxsus moddalarni yaratdilar. Ular to‘g‘ridan to‘g‘ri tirik miyada zararli oqsil to‘planishini «ko‘rsatish»ga yordam beradi.«Bu haqiqiy yutuq. Bu biz bemor tirikligida kasallik bilan bog‘liq o‘zgarishlarni birinchi marta ko‘rishimiz», dedi Huashan kasalxonasidan doktor Fang Xie.Bunday moddalardan biri, [18F]C05-05 allaqachon Parkinson kasalligi va demensiya belgilari bo‘lgan bemorlarda muvaffaqiyatli sinovdan o‘tkazilgan. U miyaning ushbu kasalliklardan eng ko‘p ta’sirlangan joylarida to‘planishning ko‘payishini ko‘rsatdi. Bundan tashqari, to‘planish darajasi bemorlardagi simptomlarning og‘irligiga to‘g‘ri keldi.Boshqa bir modda, [18F]ACI-12589, boshqa kasallikni, ko‘p tizimli atrofiyani tashxislashda o‘zini yaxshi tomondan ko‘rsatdi. Bu uni boshqa shunga o‘xshash kasalliklardan ajratishga yordam berdi.«Agar biz kasallikni qaytarib bo‘lmaydigan o‘zgarishlar ro‘y bermasdan oldin aniqlay olsak, bu millionlab odamlarning taqdirini o‘zgartiradi», dedi tadqiqotning yetakchi muallifi doktor Infan Xe. ",
            "category": "Fan-texnika ",
            "image_url": [
                "https://storage.kun.uz/source/11/h6YdDyNpt0aIlnHRYbmSb5_WJKx5Nrfq.jpg"
            ],
            "type": "gazeta"
        },
        {
            "title": "Open AI asoschisi ko‘z gavhari orqali shaxsni tasdiqlaydigan loyihani ishga tushirdi",
            "url": "https://kun.uz/news/2025/05/02/open-ai-asoschisi-koz-gavhari-orqali-shaxsni-tasdiqlaydigan-loyihani-ishga-tushirdi",
            "published_at": "",
            "content": "Open AI asoschisi Sem Altman va uning Tools for Humanity startapi Qo‘shma Shtatlarda yangi kriptovaluta World (WLD) sotilishini e’lon qildi. Uni ko‘z gavharini skanerlash evaziga olish mumkin, uning asosida noyob hash-kod shakllantiriladi. Ushbu kod World ID profilining egasi sun’iy intellekt emas, balki inson ekanligiga dalil bo‘lib xizmat qiladi.Dastlab Worldcoin deb nomlangan bu tashabbus oddiy maqsadni ko‘zlaydi: internet tarmog‘ida sun’iy intellektni odamlardan ajratish qiyin bo‘lib borayotgan sharoitda kim inson, kim algoritm ekanini aniqlaydigan ishonchli tizimlar kerak.World asoschilari bunday tizimning kelajagi porloq ekaniga ishonadi. Masalan, undan mobil to‘lovlarni amalga oshirish uchun foydalanish mumkin. Kompaniya tez orada WLD kriptovalutasini fiat valutasiga aylantirish imkonini beruvchi Visa debet kartasini chiqarishni rejalashtirmoqda.Bundan tashqari, World ID orqali mashhur onlayn tizimlar - Telegram, Shopify, Discord va boshqalarda shaxsni tasdiqlash imkoniyati mavjud. Bu tizimlarda ham odamlarni sun’iy intellektdan ajratish ayniqsa muhim.Ko‘z gavharini skanerlash uchun Orb deb nomlangan sharsimon qurilma yoki Orb Mini deb nomlangan smartfon ko‘rinishidagi gadjet qo‘llaniladi. Ikkalasi ham global ma’lumotlar bazasida noyob IrisCode identifikatorini yaratish va saqlashga qodir.Loyiha, albatta, bahsli. Ammo unda allaqachon 26 million odam ro‘yxatdan o‘tdi va ularning 12 millioni tasdiqlangan. Loyiha asosan rivojlanayotgan bozorlarga qaratilgan bo‘lib, texnologiya aynan u yerda sinab ko‘rilgani ta’kidlanmoqda.",
            "category": "Fan-texnika ",
            "image_url": [
                "https://storage.kun.uz/source/11/gsMtJUdeM_6gW_OsMkxlOOgx53sWZcEW.jpg"
            ],
            "type": "gazeta"
        },
        {
            "title": "NASA’ning ikki ayol astronavti XKS bortidan ochiq kosmosga chiqdi",
            "url": "https://kun.uz/news/2025/05/02/nasaning-ikki-ayol-astronavti-xks-bortidan-ochiq-kosmosga-chiqdi",
            "published_at": "",
            "content": "Amerikalik astronavtlar Enn Makkleyn va Nikol Ayyers 1 may kuni Xalqaro kosmik stansiya (XKS) bortidan ochiq kosmosga chiqib, tashqi montaj ishlarini amalga oshirdi.Ayol astronavtlar XKSning Quest shlyuz kamerasidan kosmik vakuumga chiqqan va ular qariyb olti yarim soat davomida ochiq kosmosda bo‘lgan.Qayd etilishicha, bu 1998 yil oxirlarida foydalanishga topshirilgan XKS bortidan ekipajning hisob bo‘yicha 275 marta ochiq kosmosga chiqish hisoblanadi. Astronavtlar kosmik stansiyaning aloqa antennasini boshqa joyga ko‘chirishi va shu yil oxirida SpaceX’ning Cargo Dragon yuk kemasi orqali stansiyaga yetkaziladigan qo‘shimcha kuchli IROSA quyosh batareyalari uchun montaj kronshteynlarini o‘rnatishi kerak.IROSA’ning eng birinchi quyosh panellari 2021 yil iyun oyida ochiq kosmosga chiqqan uch nafar astronavt tomonidan o‘rnatilgan edi. Ikkinchi va uchinchi juftliklar esa 2022-2023 yillar davomida o‘rnatilgan.Sakkizta quyosh paneli stansiya funksionalligini ta’minlashda kerak bo‘ladigan elektr energiyasini 30 foizga ko‘proq generatsiya qilish imkonini beradi. Ular eski panellar yoniga o‘rnatiladi. Natijada, stansiya energotizimi quvvati 160 dan 215 kilovattagacha oshadi.NASA’ga ko‘ra, XKSdagi eski sakkizta quyosh paneli ham hozircha yaxshi ishlamoqda, ammo ularning xizmat ko‘rsatish muddati 15 yilga mo‘ljallangan. Bu turdagi panellarning birinchisi stansiyaga 20 yildan oshiqroq vaqt oldin o‘rnatilgan edi.",
            "category": "Fan-texnika ",
            "image_url": [
                "https://storage.kun.uz/source/11/Sh91DTkfJM_cubWrNv-ph8FR-LEuJwVs.jpg"
            ],
            "type": "gazeta"
        },
        {
            "title": "Google Play’dan 1,6 mln ilova o‘chirib tashlandi",
            "url": "https://kun.uz/news/2025/05/01/google-playdan-16-mln-ilova-ochirib-tashlandi",
            "published_at": "",
            "content": "Google Play platformasi 2024 yildan beri ko‘plab mobil ilovalarni o‘chirib tashladi. TechCrunch portal ma’lumotlariga ko‘ra, Google do‘konidagi ilovalar soni 3,4 milliondan 1,8 milliongacha qisqargan. Bu Google Play katalogi qariyb ikki barobarga — 47 foizga qisqarganini anglatadi.Qayd etilishicha, bunday keskin qisqarish mobil ilovalar bozoriga ta’sir ko‘rsatmaydi. Taqqoslash uchun, xuddi shu davrda App Store’dagi ilovalar soni biroz oshgan 1,6 milliondan 1,64 milliongacha. Google ekotizimi ushbu o‘zgarishlarni ijobiy baholamoqda.Ta’kidlanishicha, foydalanuvchilar endi firibgarlik sxemalari, spamlar va sifatsiz kontentga kamroq duch kelyapti. Vijdonli ishlab chiquvchilar esa o‘z navbatida, raqobatning adolatli shartlaridan foydalanmoqda.Google Play uzoq yillar davomida ilovalarni onlayn do‘konga joylashtirishdan oldin App Store kabi jiddiy teshiruvdan o‘tkazmas va tezkorlikni ta’minlash uchun zararli kodlarni skanerlamas edi. Bu esa do‘konda past sifatli mahsulotlar soni ortib ketishiga olib keldi. Apple esa aksincha, doim tekshiruvlar yaxshiroq amalga oshirilishini qo‘llab-quvvatlagan.Vaziyat 2024 yil iyulda, Google ilovalar sifatiga belgilangan mavjud minimal talablar oshirilganini e’lon qilganidan keyin o‘zgardi. Endi nafaqat yaxshi ishlamaydigan nosoz ilovalar, balki funksionalligi cheklangan loyihalar ham onlayn do‘konga joylashtirilmaydi.",
            "category": "Fan-texnika ",
            "image_url": [
                "https://storage.kun.uz/source/11/CGGpSL_9ByToC4_oF-tZEJC7iYeauiQW.jpg"
            ],
            "type": "gazeta"
        },
        {
            "title": "AQShda Starbucksʼning 3D-printerda bosilgan birinchi qahvaxonasi ochildi",
            "url": "https://kun.uz/news/2025/04/30/aqshda-starbucksning-3d-printerda-bosilgan-birinchi-qahvaxonasi-ochildi",
            "published_at": "",
            "content": "AQShda 28 aprel kuni 3D-printerda bosilgan birinchi Starbucks qahvaxonasi ochildi, deb xabar beradi Tom’s Hardware.Qahvaxona Texas shtatining Braunsvill shahrida paydo bo‘lgan. Uning maydoni 130 metr kvadratni tashkil etadi. Loyihachilar uni qurishda Cobod BOD2 printeridan foydalangan.Bino devorlari va tomini robotlar qurgan. Qahvaxonani qurishda ishlatilgan material plastikdan ko‘ra, ko‘proq sementni yodga soladi. Uning maydoni kichkina bo‘lgani bois u yerda tashrif buyuruvchilar uchun stollar mavjud emas.Qurilishga 1,2 million dollar sarflangan — bu oddiy qahvaxona qurilishidan deyarli ikki barobar arzon.Avvalroq Yaponiyada olti soat ichida 3D-printer yordamida bosilgan dunyodagi birinchi temiryo‘l stansiyasi qurilgani to‘g‘risida xabar berilgandi. Qurilish ishlari atigi olti soat davom etgan — ishlar kechasi, oxirgi poyezd jo‘nab ketishi va birinchi poyezd kelishi oralig‘ida olib borilgan edi. Balandligi 2,6 metr, maydoni 9,3 metr kvadratga yetadigan stansiya temir-betondan qurilgan.",
            "category": "Fan-texnika ",
            "image_url": [
                "https://storage.kun.uz/source/11/Js14bLYAc938Yvz7h7L1w5HQA_pm3vsX.jpg"
            ],
            "type": "gazeta"
        },
        {
            "title": "Xeops piramidasida yashirin xona topildi",
            "url": "https://kun.uz/news/2025/04/29/xeops-piramidasida-yashirin-xona-topildi",
            "published_at": "",
            "content": "Xalqaro arxeologlar jamoasi Gizadagi Xeops piramidasida katta yashirin bo‘shliqni aniqladi. Ushbu yangilik so‘nggi o‘n yilliklarda Misr piramidalarini o‘rganishdagi eng muhim kashfiyotlardan biri bo‘ldi. Tadqiqot natijalari Nature jurnalida chop etildi.Taxminan 30 metr uzunlikdagi yashirin xona ichki tuzilmalarning uch o‘lchovli tasvirlarini yaratish uchun kosmik nurlardan foydalanadigan muon tomografiyasi yordamida keng qamrovli qazishmalarsiz aniqlandi. Bu kashfiyot Qohira universiteti boshchiligidagi ScanPyramids loyihasi doirasida amalga oshirildi.Olimlar topilgan xona uchun bir nechta mumkin bo‘lgan maqsadlarni taklif qilmoqda: marosim artefaktlarini saqlash yoki rasadxonadan piramidaning barqarorligini ta’minlaydigan strukturaviy elementgacha. Aniq maqsad noma’lumligicha qolmoqda.Mutaxassislar taxminan 4500 yil avval yaratilgan qadimgi misrliklarning muhandislik texnologiyalarini yaxshiroq tushunishga yordam beradigan topilmani o‘rganishni davom ettirishni rejalashtirmoqda. Biroq, ba’zi ekspertlar obektning yaxlitligiga potensial xavflar haqida ogohlantirib, ehtiyot bo‘lishga chaqirmoqda.",
            "category": "Fan-texnika ",
            "image_url": [
                "https://storage.kun.uz/source/11/GG4fEWFAL5qfDQRGh9A-Hbs4C_-_LoMB.jpg"
            ],
            "type": "gazeta"
        },
        {
            "title": "Amazon orbitaga Starlink uchun raqobatchi bo‘lgan sun’iy yo‘ldoshlarni uchirdi",
            "url": "https://kun.uz/news/2025/04/29/amazon-orbitaga-starlink-uchun-raqobatchi-bolgan-suniy-yoldoshlarni-uchirdi",
            "published_at": "",
            "content": "Amerikaning Amazon korporatsiyasi Kuiper loyihasi doirasida vazifasi sun’iy yo‘ldosh aloqa tarmog‘ini yaratishdan iborat bo‘lgan aloqa sun’iy yo‘ldoshlarining birinchi partiyasini orbitaga muvaffaqiyatli olib chiqdi. 28 aprel, dushanba kuni mahalliy vaqt bilan soat 19:00da AQShning Kanaveral burunidan bortida 27 sun’iy yo‘ldoshi bo‘lgan Atlas V raketasi uchirildi, deb xabar berdi raketa ishlab chiqaruvchi United Launch Alliance.Atlas V'ning uchirilishi dastlab aprel oyining boshiga rejalashtirilgan edi, biroq noqulay ob-havo tufayli qoldirildi.Joylashtirilgandan so‘ng, sun’iy yo‘ldoshlar Yer past orbitasida taxminan 400 milya (630 km) balandlikda aylana boshlaydi. Umuman olganda, loyiha doirasida Amazon yaqin yillarda orbitaga 3200 dan ortiq sun’iy yo‘ldoshlarni chiqarishni rejalashtirmoqda, ular 12 yerusti stansiyasi bilan birgalikda ishlaydi.Tizim 400 Mbit/s minimal tezlikda keng polosali internetga ulanishni ta’minlashi kutilmoqda. Qurilmalarni orbitaga chiqarish uchun Amazon nafaqat milliarder Jyeff Bezosga tegishli Blue Origin raketalaridan foydalanadi, balki Yevropada yangi raketa uchirish qurilmalarini ham sotib oldi.«Koyper» deb talaffuz qilinadigan Kuiper nomi quyosh tizimining chekkasida joylashgan Koyper kamariga ishora qiladi. Kichik samoviy jismlarni o‘z ichiga olgan bu joy butun Quyosh tizimi shakllangan protoplanetar tumanlikning qoldig‘i hisoblanadi.",
            "category": "Fan-texnika ",
            "image_url": [
                "https://storage.kun.uz/source/11/UrJAndEz5YVp2fc2XZgga0gHyFeQDqM_.jpg"
            ],
            "type": "gazeta"
        },
        {
            "title": "AQShning yangi bojlari O‘zbekistonga qanday ta’sir qiladi?",
            "url": "https://kun.uz/news/2025/04/03/aqshning-yangi-bojlari-ozbekistonga-qanday-tasir-qiladi",
            "published_at": "",
            "content": "AQSh prezidenti Donald Tramp «butun dunyo mamlakatlari uchun o‘zaro bojlar» joriy etilishini e’lon qildi. Xususan, bu bojlar O‘zbekiston uchun 10 foizni tashkil etadi. Iqtisodchi Mirkomil Xolboyev yangi tariflarning O‘zbekistonga qanday ta’sir etishi mumkinligini tahlil qildi.— 2024 yilda O‘zbekistonning AQSh bilan tashqi savdo aylanmasi 882 mln dollarni tashkil etib, 2023 yilga nisbatan 15,2 foizga oshgan. Bunda AQShga eksport 314,7 mln dollar, import esa 564,3 mln dollarni tashkil etgan. AQShga eksport O‘zbekiston umumiy eksportining 1,2 foiz ulushiga teng.Bundan tashqari, eksportning asosiy qismi xizmatlar eksporti hisoblanadi. Xususan, 2024 yilda tovarlar eksporti 44,4 mln dollarni tashkil etgan. Ya’ni eksportning 86 foizi xizmatlar eksporti hisobiga shakllangan. Xizmatlar eksporti esa bojga tortilmaydi. Boshqacha aytganda, AQShga eksportimizning 86 foizi kecha e’lon qilingan tariflardan tashqarida. Qolgan 14 foiz eksportimiz esa qo‘shimcha tariflarga tortiladi.Tovarlar eksportining asosiy qismi ochiqlanmagan tovarlar (bojxona kodi 9999) – 7,9 mln dollar, qimmatbaho metall (7112)- 6,6 mln dollar, alyuminiy 6,6 mln dollar kabi tovarlarga to‘g‘ri keladi.Umuman olganda, tariflarning O‘zbekistonga to‘g‘ridan to‘g‘ri ta’siri judayam kichik. Birinchidan AQSh mamlakat eksportida yirik savdo hamkor hisoblanmaydi. Ikkinchidan, joriy qilingan bojlar eksport tovarlarining asosiy qismiga ta’sir qilmaydi. Lekin tariflarning deyarli barcha davlatlarga o‘rnatilgani yaqin kelajakda o‘zining salbiy ta’sirlarini ko‘rsatmasdan qolmaydi. Ya’ni AQSh tomonidan o‘rnatilgan tariflar butun dunyoda, shu jumladan, O‘zbekistonning asosiy hamkorlarida ham o‘sishning sekinlashishiga olib keladi. O‘sishning sekinlashishi esa tabiiyki, tovarlarga bo‘lgan talabni pasaytiradi. Xususan, o‘zi shundoq ham eksportimiz pasayishi davom etayotgan Xitoy, Turkiya, Qirg‘iziston, Tojikiston kabi hamkorlarimizga eksportimiz pasayishi yana tezlashishi yoki o‘sish boshlanishi orqaga surilishi mumkin.Ammo noaniqliklar sharoitida asosiy eksport tovarimiz bo‘lgan oltinning narxi yangi tarixiy maksimumlarga yetishi kutilmoqda. Ya’ni boshqa tovarlar eksportidagi pasayish oltin eksporti bilan kompensatsiya qilinishi mumkin. Bundan tashqari, Qo‘shma Shtatlar katta iqtisodiyot bo‘lgani sababli, AQSh tomonidan o‘rnatilgan boj global bozorda tovarlar narxini pasaytiradi. Bu esa o‘z navbatida importimizning arzonroq kirib kelishiga olib kelishi mumkin. Bir jihatdan bu monetar siyosat uchun yaxshi shart-sharoitlar yaratsa, ya’ni inflatsiyani jilovlash yo‘nalishida, boshqa tomondan ichki ishlab chiqaruvchilarga kutilmagan raqobatni paydo qilishi mumkin.",
            "category": "Nuqtayi nazar ",
            "image_url": [
                "https://storage.kun.uz/source/11/OWZBiWvDswVXMVITcA0niFwo9xllIa1W.jpg"
            ],
            "type": "gazeta"
        },
        {
            "title": "O‘zbekistondagi tug‘ilishlar soni kamaydi. Nega?",
            "url": "https://kun.uz/news/2024/10/28/ozbekistondagi-tugilishlar-soni-kamaydi-nega",
            "published_at": "",
            "content": "Yil boshidan buyon qariyb 694 ming tug‘ilish qayd etilgan bo‘lib, o‘tgan yilning mos davriga nisbatan 3,2 foizga pasaygan (birinchi uch oyda bu farq 4,3 foiz edi).Yaqin tariximizda 2016 hamda 2017 yillarda ham tug‘ilish mos ravishda 1,3 foizga va 1,4 foizga pasaygan edi. Bundan tashqari, 2011 (-1 foiz), 2010 (-3,3 foiz), 2005 (-1,3 foiz) hamda 2003 (-4,6 foiz) yillarda ham tug‘ilishning pasayishi qayd etilgan.Mustaqillikdan yangi asrgacha bo‘lgan iqtisodiy qiyinchilik va tiklanish davrida esa tug‘ilishning pasayishi odatiy holga aylanib qolgandi. 1992-2000 yillarda faqatgina 1995 yilda tug‘ilish 3,2 foiz o‘sgan bo‘lsa, qolgan barcha yillarda tug‘ilishning chuqur pasayishi kuzatilgan.Xo‘sh, joriy yilda kuzatilayotgan pasayish yaqin tariximizdagi kuzatilgani kabi bir yillik pasayishmi yoki uzoq davom etuvchi demografik muammolarning boshlanishimi?Bu savolga aniq javob topish qiyin, lekin menimcha hozirgi pasayish chuqur muammolarni ifoda etmaydi. Hozirgi pasayishning asosiy sababi esa 1992-2001 yillardagi tug‘ilishning pasayishi hisoblanadi. O‘sha yillarda tug‘ilishlar soni qariyb 30 foizga pasaygan. Masalan, mustaqillikning ilk yillarida 700 mingdan ko‘proq bola tug‘ilgan bo‘lsa, yangi asrga kelib bu ko‘rsatkich 500 minggacha pasaygan.Hozirga kelib mustaqillikning ilk davrida tug‘ilgan insonlar farzand ko‘rish davridan o‘tmoqda va ayni chuqur pasayish davrida tug‘ilganlar mamlakatdagi tug‘ilishlar sonida asosiy rol o‘ynay boshlagan. Bu esa tabiiy ravishda tug‘ilishning kamayishiga olib kelayotgan bo‘lishi mumkin.Masalan, hozirgi tug‘ilish darajasi va 27 yil oldingi (erkaklar uchun o‘rtacha turmush ko‘rish yoshi) tug‘ilish darajasi o‘rtasidagi bog‘liqlik (korrelatsiya) 0,46 foiz atrofida. Bu hozirgi tug‘ilishlar soni 27 yil oldingi tug‘ilishlar soniga sezilarli darajada bog‘liqligini ko‘rsatadi.Bu tendensiyani so‘nggi yillarda nikohlar sonining pasayish tendensiyasidan ham ko‘rish mumkin. Xususan, nikohlar soni 2024 yilning 9 oyida 2,8 foizga, 2023 yilda 4,3 foizga hamda 2022 yilda 2,8 foizga pasaygan. Bu holat birinchidan, nikoh yoshining biroz ko‘tarilayotgani bilan izohlansa, ikkinchidan, mustaqillikdan yangi asrgacha bo‘lgan davrda tug‘ilishlar sonining doimiy pasayish tendensiyasi ta’siri ko‘rina boshlagani bilan izohlanishi mumkin.Shuningdek, aholi orasida nisbatan kamroq farzand ko‘rish haqidagi qarorlar ham hozirgi pasayishga ta’sir qilayotgan bo‘lishi mumkin. Lekin har bir onaga tug‘ish darajasi (fertility rate) so‘nggi yillarda o‘sish tendensiyasini namoyon qilmoqda. Xususan, bu ko‘rsatkich 2017 yilda 2,4 ni tashkil etgan bo‘lsa, 2022 yilga kelib 3,3 ga yetgan. Ya’ni odamlar ko‘proq farzand ko‘rishga qaror qilmoqda.Umuman olganda, joriy yilda tug‘ilish bilan kuzatilayotgan tendensiya ko‘proq tug‘ish yoshidagi insonlar sonining oldingi avlodga nisbatan kamligi bilan izohlansa kerak. Boshqacha aytganda, joriy yildagi pasayish chuqur demografik muammolar yuzaga kelayotganini ko‘rsatmaydi, balki «mavsumiylikka» xos xususiyatga ega xolos.Mirkomil Xolboyev, iqtisodchi",
            "category": "Nuqtayi nazar ",
            "image_url": [
                "https://storage.kun.uz/source/10/hoTWYQsL4h3fGDfhNYW4ETRjRZ8S_ZFU.jpg"
            ],
            "type": "gazeta"
        },
        {
            "title": "“NATOning tafakkuri klassik davrga qaytdi” - Kamoliddin Rabbimov",
            "url": "https://kun.uz/news/2024/07/18/natoning-tafakkuri-klassik-davrga-qaytdi-kamoliddin-rabbimov",
            "published_at": "",
            "content": "Sovet ittifoqi qulaganidan keyin NATO o‘ziga yangi mazmun izladi. Ya’ni yangi konseptual tahdid ko‘rinmayotgan edi. Ma’lum bir muddat tashkilotning asosiy obekti ekstremizm va terrorizmga qarshi kurashish bo‘ldi. 11 sentabr voqealaridan keyin, NATO tarixida birinchi va hozircha oxirgi marta 5-modda qo‘llandi: Amerikani mudofaa qilish uchun shu modda asosida Afg‘onistonga kirilgan edi.Keyingi 20 yilda NATOning tafakkuri yana o‘sha klassik davrga qaytyapti. Ekstremizm va terrorizm – bu tashkilotlar, Rossiya va Xitoy esa – klassik davlatlar. 75 yillik sammitda avtoritar davlatlar, ayniqsa Xitoydan kelayotgan tahdidlar bosh mavzulardan biri bo‘ldi.NATOning bu tafakkurga qaytishi Qrim anneksiyasidan ham avvalroq, Putinning 2007 yili Myunxendagi nutqiga borib taqaladi. Bu Rossiyaning G‘arbga konseptual e’tirozi, vetosi bo‘lgandi.Umuman, NATOga a’zo davlatlarning tafakkuri har doim shunday bo‘lgan: vaqti kelib baribir Rossiya Federatsiyasi, Xitoy Xalq Respublikasi bilan global to‘qnashuv bo‘ladi. 1990-yillardayoq Amerikaning ba’zi bir kongressmenlari va senatorlari NATO bu faqat transatlantik tashkilot emas, global tashkilot bo‘lishi kerak, unga Yaponiya, Avstraliya, Yangi Zelandiya, Janubiy Koreyani a’zo qilish kerak, Markaziy Osiyoda ham ba’zi davlatlar a’zo bo‘lishi kerak fikrlarni aytishgandi. Tinch okeani havzasidagi, Xitoy atrofidagi bu to‘rtta davlatlar rahbarlari 75 yillik sammitda asosiy mehmonlar qatorida ishtirok etdi.",
            "category": "Nuqtayi nazar ",
            "image_url": [
                "https://storage.kun.uz/source/10/umbRaRQdw3Qt9ZDhqE_Tr4xu58EujCFN.jpg"
            ],
            "type": "gazeta"
        },
        {
            "title": "“Ijtimoiy soha obektlari xususiylashtirilishiga moratoriy e’lon qilinishi kerak” - Qobil Xidirov ",
            "url": "https://kun.uz/news/2024/05/24/ijtimoiy-soha-obektlari-xususiylashtirilishiga-moratoriy-elon-qilinishi-kerak-qobil-xidirov",
            "published_at": "",
            "content": "“Ta’lim dargohlari, tibbiyot muassasalari sotilmasligi va uning o‘rnida beton uylar yoki savdo markazlari qurilmasligi kerak.Agar bunday obektlarni xususiylashtirishga ehtiyoj bo‘lgan taqdirda, bu borada qonunchilik hujjatlarida aniq normalar, prinsiplar ishlab chiqilmaguncha bunga ruxsat berilmasligi kerak.Normalar shunday bo‘lishi kerakki, xususiylashtirilgan yerlarda, obektlarda ta’lim yoki tibbiyot muassasalaridan boshqa hech qanday faoliyat turiga ruxsat berilmasligi kerak. Shifoxona o‘rnida shifoxona, bog‘cha o‘rnida bog‘cha bo‘lishi kerak”, – deb yozdi Qobil Xidirov o‘z blogida.Avvalroq, iqtisodchi Otabek Bakirov ijtimoiy soha obektlarini xususiylashtirmaslikni nazarda tutuvchi qonun ishlab chiqishga chaqirgandi. Uning ta’kidlashicha, maktablar, shifoxonalar, universitetlar makoni xususiylashtirishdan daxlsiz bo‘lishi va ularning hududini sotish qonun bilan taqiqlanishi zarur.Kun.uz avvalroq Qashqadaryo viloyatidagi to‘rtta “Erkatoy” bog‘chalari ishlab turgan bo‘lsa-da, xususiylashtirish dasturida “bo‘sh turgan obekt” sifatida sotuvga qo‘yilganiga e’tibor qaratgandi.Davlat aktivlarini boshqarish agentligi bunga javoban muassasalarning “uzluksiz ishlashi borasida aniq choralar belgilanmaguncha” ular sotilmasligini ma’lum qildi.",
            "category": "Nuqtayi nazar ",
            "image_url": [
                "https://storage.kun.uz/source/10/LfBPzxfe7WfyXHVTefC6LseNQEGBiSTB.jpg"
            ],
            "type": "gazeta"
        },
        {
            "title": "O‘z qo‘limiz bilan muammo yaratmaylik",
            "url": "https://kun.uz/news/2024/04/30/oz-qolimiz-bilan-muammo-yaratmaylik",
            "published_at": "",
            "content": "Hukumat tomonidan ishlab chiqilgan yashirin iqtisodiyotga qarshi kurashish choralari (hozircha loyiha ko‘rinishida) ijobiy takliflar bilan bir qatorda, bahstalab, Soliq qo‘mitasiga yana mutlaq va nazoratsiz vakolatlarni taqdim etish xavfini oshirgan. Eng yomoni, ushbu idora imkon bo‘ldiki, o‘ziga qo‘shimcha vakolat va instrument olishga intilyapti. Ertaga kech bo‘ladi, bugun o‘ylash kerak.Bitta narsani unutmaslik kerakki, hozirgi budjet taqchilligini yuzaga keltirganlar odamlar, kichik va o‘rta tadbirkorlar emas, balki hisobdorligini unutgan hukumatning palapartish sarf-xarajati, monopoliya, yirik biznes olayotgan imtiyoz7u subsidiyalar oqibatidir (mabodo muammo shunda bo‘lsa). Shuning uchun ham ikki oyoq bir etikka tiqilgan payt qora xalqning cho‘ntagiga qo‘l tiqishga urinish adolatsizlikdan boshqa narsa emas.Jismoniy shaxslar o‘rtasida P2P pul o‘tkazmalari ustidan nazorat o‘rnatishga urinish yana kun tartibiga chiqayotgani xavotirlidir. Vaholanki, xuddi shunday urinish o‘tgan yili yangi Konstitutsiyaning “41, 65–67-moddalari talablaridan kelib chiqib, shuningdek, mulkiy huquqlarning ishonchli himoyasini ta’minlash, ushbu huquqlarni cheklayotgan omillarni bartaraf etish, mulkiy munosabatlarga asossiz aralashuvga yo‘l qo‘ymaslik maqsadida” bekor qilingan edi. Ëki Prezident tadbirkorlar bilan uchrashuvda “Tax Gap” degan baloni bekor qilgan holatni eslashning o‘zi kifoya.Hukumat tayyorlagan yashirin iqtisodiyotga qarshi kurashish dasturida ham yana shunday kazuslarni yaratadigan choralar ilgari surilyaptiki, ertaga tadbirkorlarni, oddiy odamlarni qiynashga zamin yaratilishi mumkin. Nazoratsiz, tadbirkorni, oddiy odamlarni “yamlab yutishga” tayyor turgan kontoraga qo‘shimcha vakolat berib, afsuslanib yurgandan ko‘ra hoziroq yetti marta o‘ylab, bir marta kesgan yaxshi. Energetika va kommunal xizmatlar narxlari oshib, shundoq ham stressda turgan tadbirkorlarni, odamlarni, qo‘pol o‘xshatish bo‘lsa ham, qatag‘on qilish noto‘g‘ri qadam va noto‘g‘ri signaldir. O‘z qo‘limiz bilan muammo yaratmaylik.Qobil Xidirov,\r\nbloger",
            "category": "Nuqtayi nazar ",
            "image_url": [
                "https://storage.kun.uz/source/10/oK2WhAcH7fFkFmFXO6jlkaqE1jTY1Q2l.jpeg"
            ],
            "type": "gazeta"
        },
        {
            "title": "Muhofaza qilingan sanoat unib chiqmaydi",
            "url": "https://kun.uz/news/2024/02/06/muhofaza-qilingan-sanoat-unib-chiqmaydi",
            "published_at": "",
            "content": "Jamoatchilik ham ba’zida xato fikrlarni o‘ylaydi. O‘zimizning ishlab chiqaruvchilarimizni o‘stirsak, ular boyib bizni boyitadi deb o‘ylashadi. Bu – mantiqiy xatolik. Agar ular muhofaza qilinsa, samarador bo‘lishiga rag‘batlar yetarli bo‘lmaydi. Chunki ular biladi: ularning asosiy raqobatbardoshligi savdoga cheklovlar oshirilishida, ko‘proq raqobat qilishda emas.Yaponiyada ishlab chiqarilgan televizor bilan solishtiradigan bo‘lsak, yaponiyalik ishlab chiqaruvchilar biladiki, qancha arzon va sifatli mahsulot ishlab chiqarsa, shuncha ko‘p sota oladi. O‘zbekistonlik ishlab chiqaruvchilar “bizda 10 ming, 50 ming kishi ishlayapti” deb, hukumat va jamoatchilikni qo‘rqita olsa, shunchalik bojlarni ko‘tara olamiz deb o‘ylashadi.Ularning samarasizligi sababi – muhofaza qilinganida. Muhofaza qilinmaganida balki samarador bo‘lib qolishi mumkin edi. Lekin bu muhitda samarador bo‘lish uchun rag‘bat yetmayapti. O‘zimiz bilmagan holda ularning samarasiz bo‘lishini kafolatlayapmiz. Balki o‘zbekistonlik texnika ishlab chiqaruvchilar, agar biz ularni bunaqa himoya qilmaganimizda, keyingi Sony bo‘lishi mumkin edi.Deylik, sizning mahallangizda novvoyxona bor, mahalla atrofini kimdir o‘rab olib, “shu mahallada faqat shu novvoy non sotishga haqli, boshqa mahallalardan kelgan nonga 50 foizlik boj” desa, sizning mahallangiz novvoyi endi chiroyliroq, issiqroq, shirinroq non ishlab chiqarish bilan emas, o‘sha bojni himoya qilish bilan ko‘proq shug‘ullanadi.Agar mahalla tashqarisidagi nonlar yaxshi bo‘lib ketsa ham, novvoy mahalla komissiyasi bilan yaxshilab gaplashib, boshqa mahallalardan kelgan nonlarga boj qo‘llash kerak, ikkita nondan ko‘p olib kirish mumkin emas, kabi shartlar bilan muhofaza qiladi. Natijada hech qachon samaraga chiqmaydi.Agar boshqa mahallalardan non olib kelishga cheklov bo‘lmasa, mahalladagi novvoylar nonni yengil qilib qo‘ysa yoki ta’mini o‘xshata olmasa, odamlar boshqa mahallalardan non olib kelishini bilib, harakat qiladi. Shuning uchun ham davlatning sun’iy muhofazasi – o‘sib chiqayotgan sanoatni o‘ldirish vositalaridan biri. Muhofaza qilingan sanoat unib chiqmaydi. Chunki ularning rag‘batlari o‘sha muhofazani ushlab turishdan iborat bo‘ladi, samarani oshirishdan emas. Iqtisodiy tushumi lobbizm darajasiga bog‘liq bo‘ladi.",
            "category": "Nuqtayi nazar ",
            "image_url": [
                "https://storage.kun.uz/source/10/RPB25cbUuuU74LP2f1UPwjSYtafZIJse.jpg"
            ],
            "type": "gazeta"
        },
        {
            "title": "33 yil davomida imtiyozlar olgan qaysi soha boqimandalikdan chiqib, raqobatbardosh bo‘la oldi?",
            "url": "https://kun.uz/news/2024/01/20/33-yil-davomida-imtiyozlar-olgan-qaysi-soha-boqimandalikdan-chiqib-raqobatbardosh-bola-oldi",
            "published_at": "",
            "content": "Men qaror qabul qiluvchilarga savol bergim keladi. 33 yil davomida “teplitsa” sharoitida imtiyoz, arzon kreditlar, preferensiyalar bilan qaysi sohani rivojlantira oldingizki – ular parazitlikdan, boqimandalikdan raqobatbardoshlik darajasiga chiqa oldi? O‘zbekiston xalqining cho‘ntagini kovlashdan, cho‘ntagidagi bor mablag‘larni sug‘urib olishdan erkin bozorda bemalol faoliyat ko‘rsatadigan, raqobat qila oladigan, sifat ustida ishlaydigan, xarajatlarni minimallashtiradigan darajaga chiqa oldi? Birorta misol keltirib bera olishadimi?Maishiy texnika ishlab chiqaruvchilarga 5 foizdan kredit liniya taqdim etiladigan bo‘lgan. Oxirgi marta O‘zbekiston 8 foizdan ham qimmatroqqa kredit oldi. Tasavvur qiling, O‘zbekiston o‘zining suveren reytingini, budjet imkoniyati, iqtisodiy imkoniyatini hisobga olgan holda 8 foizdan kredit olyaptida, ularga 5 foizdan kredit berarkan. Bu qanaqa iqtisodiy mantiq? Ular haqiqat ham yashashga qobil bo‘lsa, parazit bo‘lmasa, ochiq bozordan kredit olsin. O‘zbekistonning 10 yoki 30 ming aholisini ish bilan ta’minlayapmiz deyotganlar ochiq bozordan kredit olsin. O‘zbekiston hukumati bizning nomimizdan 400 mln dollar kredit olarkan-da, ularga 5 foiz kredit liniyasini ocharkan, har bir kreditdan kamida 3 foiz bizning zimmamizga tushadi.Hali 15 foizgacha bo‘lgan narx preferensiyasini gapirmayapman. Bu absurd, umuman absurd. Sodda tilda aytsam, “15 foiz nogironmiz, 15 foiz imtiyoz bermasangiz, biz hech narsaga yaramaydigan ojizmiz” deyish bilan barobar bu. O‘zi 15 foizlik narx preferensiyasi oldin ham bor edi, shu imtiyozni olish uchun davlat buyurtmasiga kamida 3 ta mahalliy ishlab chiqaruvchi da’vogarlik qilishi kerak edi. Endi bitta bo‘lsa ham kifoya.",
            "category": "Nuqtayi nazar ",
            "image_url": [
                "https://storage.kun.uz/source/10/H3Pe512iIJwWNdSsjAZew9h0wK2qZY-C.jpg"
            ],
            "type": "gazeta"
        },
        {
            "title": "Og‘rigan quloqni davolash emas, kesishni xohlayotganlar haqida",
            "url": "https://kun.uz/news/2023/11/28/ogrigan-quloqni-davolash-emas-kesishni-xohlayotganlar-haqida",
            "published_at": "",
            "content": "28 noyabr kuni huquq organlari xodimlarining tasvirlarini ularni “obro‘sizlantirish maqsadida” tarqatganlik uchun 15 sutka qamoq jazosi belgilash haqidagi qonun loyihasi to‘satdan paydo bo‘lib, Qonunchilik palatasida bir kunda uch o‘qishdan o‘tib ketdi. Bloger Xushnudbek Xudoyberdiyev bu haqdagi mulohazalari bilan o‘rtoqlashdi.Bugun deputatlar ko‘p qonunlar qatorida yana bitta antiqa qonunni ham tasdiqlabdi.Ya’ni ichki ishlar xodimlarini obro‘sizlantirish maqsadida fuqarolar tomonidan foto yoki videotasvirga olib internet orqali tarqatilishi ma’muriy, hatto 15 sutkagacha qamoq bilan jazolanishga sabab bo‘lishi haqidagi qonun uch o‘qishda tasdiqlanib ketibdi.Bu nima degani?Bu shu deganiki, ertaga birorta nopok, o‘z ishiga noloyiq va qonunbuzar ichki ishlar xodimining videosi yoki suratini internetga joylasangiz, sizga jamoatchilik nazoratidagi faolligingiz, tizimni tozalashdagi yordamingiz uchun rahmat aytishmaydi, balki aksincha 15 sutkagacha tiqib qo‘yishadi.Aslida bunaqa alohida moddaga ehtiyoj bormi?Yo‘q! Ushbu qonun normasiga hech qanday ehtiyoj yo‘q va bu ertaga faqat zarar keltiradi.Hozirgi qonunlarimizda ichki ishlar xodimlarining qonuniy talablariga bo‘ysunmasdan qarshilik qilganlarga jazo bormi? Bor!Ichki ishlar xodimini haqorat qilgani uchun (xoh hayotda, xoh internetda) jazo bormi? Bor!Ichki ishlar xodimiga tuhmat qilib, uni obro‘sizlantirgani uchun jazo bormi? Bor!Bo‘ldi-da, unda yana nima kerak sizlarga?O‘zi amaliyotda eng ko‘p soxta ayblov qo‘yiladigan moddalardan biri – ichki ishlar organlari xodimiga qarshilik qilish, degan modda edi, kimnidir 15 sutkaga qamash kerak bo‘lsa, odatda mana shu “dejurniy” ayblovdan foydalanishardi. Endi yana bitta “dejurniy” modda qo‘shilyapti, ichki ishlar xodimini obro‘sizlantirmoqchi bo‘ldi, deb qamashlar ko‘payadi. Chunki nima obro‘sizlantirish-u, nima obro‘sizlantirish emasligi haqida aniq chegara yo‘q.Juda yomon ish bo‘libdi lekin...Xushnudbek Xudoyberdiyev,\r\nhuquqshunos, bloger",
            "category": "Nuqtayi nazar ",
            "image_url": [],
            "type": "gazeta"
        },
        {
            "title": "“Yashil makon” loyihasi: Natijani ko‘rish uchun odamlarga hisob beradigan yagona platforma kerak",
            "url": "https://kun.uz/news/2023/11/17/yashil-makon-loyihasi-natijani-korish-uchun-odamlarga-hisob-beradigan-yagona-platforma-kerak",
            "published_at": "",
            "content": "O‘zbekiston ekologiyasi tobora qonab borayotgan jarohatga o‘xshaydi. Qonni to‘xtatish uchun birinchi yordam faqat va faqat daraxtlarni ko‘paytirish bo‘ladi. Shuning uchun ham “Yashil makon” loyihasi O‘zbekistonga kerak. 2 yil oldin boshlangan bu tashabbus doirasida yiliga 200 million ko‘chat ekish reja qilingandi. Chindan ham o‘tgan 2 yilda 400 million ko‘chat ekilgan bo‘lsa, O‘zbekistonda sezilarli yashillik boshlangan bo‘lar edi. Biroq bunday bo‘lmaganini ortiqcha statistikalarsiz ham aytish qiyin emas. Qolaversa, ekologiya vaziri Aziz Abduhakimov respublika bo‘yicha 2 million ko‘chat yolg‘ondan hisobotga yozilgani va 7 milliondan ko‘pi sug‘orilmaydigan joyga ekilganini aytgandi. Real raqamlar esa bundan ham kattaroq bo‘lishi mumkin.Tegishli hujjatga ko‘ra, 2023 yilning mayidan boshlab “Yashil makon” loyihasi nazorati Ekologiya va atrof-muhitni muhofaza qilish va iqlim o‘zgarishi vazirligi bo‘yniga yuklangan. Boshlangan yaxshi tashabbuslar quyi organlarda cho‘lga tushgan tomchidek singib ketish an’anasini buzish uchun vazirlik nima qilishi kerak?Mas’ullar bu loyiha chinakamiga yurib ketishini, O‘zbekiston haqiqatan ham yashil makonga aylanishini xohlashsa, bu yo‘nalishda yaxshiroq nazorat mexanizmlarini ishlab chiqishi kerak. Masalan, bitta umumiy platforma yaratib, unda “Yashil makon” loyihasining quyidagicha real hisoboti kiritib borilishi lozim.– ekilayotgan daraxtlarning moliyaviy manbasi, hududlar bo‘yicha ko‘chatlarga sarflangan pul;– qaysi hududlarda qanday daraxt ekildi (tuproq, suv xususiyatidan kelib chiqib ekilgani bo‘yicha ma’lumotlari bilan);– shahar, tuman, mahallalar miqyosida nechtadan ko‘chat ekildi (xaritada ko‘rsatilgan holda);– ko‘chatlarga qancha suv berilyapti, qanday parvarishlandi;– ekilgan daraxtlarning 2-3 oy, 1 yildan keyingi taqdiri nima bo‘ldi (foto, video hisobot joylashtirilishi);Yuqoridagi ma’lumotlar juda mayda tuyulishi mumkin, lekin toza havodan nafas olish, issiqqa bardosh berishning yagona yo‘li shu bo‘lsa, har qancha maydalashsa ham arziydi.Oldinroq iqtisodchi Otabek Bakirov «Yashil makon» loyihasi uchun mo‘ljallangan mablag‘larni Open Budjet portali orqali tashabbusli budjyetlashtirishga qo‘shib berish taklifini ilgari surgandi.Zuhra Abduhalimova, jurnalist",
            "category": "Nuqtayi nazar ",
            "image_url": [
                "https://storage.kun.uz/source/10/mYtjria5-m3_L7EzMRwvdQncfXgO6kdW.jpg"
            ],
            "type": "gazeta"
        },
        {
            "title": "Avtohalokatlarning ko‘payishi odatiy hol sifatida qabul qilinmasligi kerak - Kamoliddin Rabbimov",
            "url": "https://kun.uz/news/2023/11/13/avtohalokatlarning-kopayishi-odatiy-hol-sifatida-qabul-qilinmasligi-kerak-kamoliddin-rabbimov",
            "published_at": "",
            "content": "Ko‘p kuzatamiz, aksariyat haydovchilar oddiygina yo‘l harakati qoidalariga amal qilishmaydi: taqiqlangan joyda to‘xtashadi, burilishlarda qayrilish chiroqlarini yoqishmaydi, yo‘l so‘rash etikasiga amal qilishmaydi. Bekatlarda avtobus yo‘lini to‘sib turib olishadi.Haydovchilar ham, ayrim yo‘lovchilar ham o‘zaro hurmat tamoyillarini chetlab o‘tishganiga ko‘p guvoh bo‘lamiz.Albatta, bugungi kunda avtomobillarning ko‘payib borayotgani iqtisodiy o‘sishdan dalolat bersa, shu bilan parallel ravishda avtohalokatlar sonining ham ortib borayotgani o‘yga toldirmasdan qolmaydi. Avvallari, avtohalokatlar haqidagi xabarlar ahyon-ahyondagina qulog‘imizga chalinib qolar edi.Endilikda bu kabi voqea-hodisalar har kuni bot-bot ijtimoiy tarmoqlarda “aylanadi”. Eng achinarlisi, ularga quloqlarimiz “o‘rganib”, odatiy hol sifatida qabul qila boshladik.Yo‘lda avtomobilda yurish – kollektiv madaniyatni, kollektiv muloqot va o‘zaro hamkorlikni talab qiladi. Bizni madaniyatimiz – o‘zaro ishonchsizlik, raqobat va kimo‘zarga o‘ynash, “boshqalarni yutish”ga moyil...Qoidabuzarliklar uchun jazo muqarrar bo‘lishini ta’minlash, jarima ballari tizimini tezroq ishga tushirish, TV kanallarda yo‘l qoidasi bo‘yicha maxsus dasturlar qilish, kech bo‘lganda (bolalar uxlaganda) yo‘l harakati halokatlarini ko‘rsatib borish kerak.Jamiyatning madaniyati – siyosatning asosi, platformasi hisoblanadi. Oddiy yo‘lda shuncha ko‘p halokat bo‘lishi, siyosiy madaniyatimiz ham yuqori emasligini bildiradi. Avtohalokatlar sonining ko‘pligi – jamiyat uchun odatiy, standart holat bo‘lib qabul qilinmasligi lozim. Jiddiy milliy bezovtalik ko‘rsatish kerak!Kamoliddin Rabbimov,\r\nsiyosiy tahlilchi",
            "category": "Nuqtayi nazar ",
            "image_url": [
                "https://storage.kun.uz/source/10/C_lU8lcLgphXfw2POmenU8uF7OQtYfQz.jpg"
            ],
            "type": "gazeta"
        },
        {
            "title": "Temiryo‘l monopoliyasi islohga muhtoj yoxud Fransiya tajribasidan kichik misol",
            "url": "https://kun.uz/news/2023/10/04/temiryoldagi-monopoliya",
            "published_at": "",
            "content": "“Temiryo‘llarda qanday qilib raqobat qilish mumkin, axir temiryo‘l qurish oson emas-ku?” degan savol bo‘lishi tabiiy.Temiryo‘l sohasi hukumat nazoratidagi monopolistik boshqaruvda bo‘lishi ko‘plab davlatlarda kuzatiladi. Misol uchun, Rossiyadagi RJD – tabiiy monopolist. Yoki Fransiyadagi SNCF ham, yaqin yillargacha tabiiy monopolist edi. Lekin, izlagan imkon topadi. Fransiyada barcha temir yo‘llarini nazorat qiluvchi SNCF monopoliyasini, boshida, ushbu tashkilot doirasidagi raqobat orqali pasaytirishga harakat qilishdi. Ya’ni SNCF'ga tegishli Ouigo kompaniyasi tashkil qilindi va bu kompaniya yangi narxlar va xizmatlar siyosatini ishlab chiqdi.Misol uchun, SNCF orqali Parijdan Anjye shahriga (masofa taxminan 300 km) taxminan 70 yevroga sotilayotgan chiptani Ouigo kompaniyasi orqali 20-25 yevroga ham olsa bo‘lardi. Faqat, arzon chiptalarni internetdan olish kerak, chunki Ouigo chiptaxonalar ochsa, xarajatlar ko‘payib, chipta yana qimmat bo‘lib ketadi.Bunda, poyezdlar qatnovini shunday tartibga solishganki, temiryo‘llardan bir kunda kamida 3-4 marta boshqa kompaniyalarning ham poyezdlari o‘tishiga imkon berilardi. Jadvallar kelishiladi.2021 yildan boshlab esa Fransiya hududiga boshqa, xorijiy temiryo‘l xizmati kompaniyalari ham kirib kela boshladi. Jumladan, Trenitalia Parijni Italiyaning Milani bilan bog‘laydi.Oddiy qilib aytganda, tabiiy monopoliya sohalariga ham raqobatni olib kirish istagi bo‘lsa, texnik va texnologik yechimlarni topsa bo‘ladi.O‘zbekiston aholisi juda tez o‘syapti. Avtomobil yo‘llarining o‘tkazuvchanlik va tezlik qobiliyati hali juda past. Magistral yo‘llar ko‘plab aholi punktlari orqali o‘tadi, bunday joylarda tezlik 70 km/soat, aholi punktlaridan boshqa joylarda esa 100 km/soatdan oshmasligi kerak. “Betonka”dagi bir tomonga yo‘laklar soni ham asosan 2 tadan oshmaydi. Xorazmdan Toshkentga yoki Andijonga bormoqchi bo‘lgan odamlarning jismoniy va ruhiy holatini tasavvur qilavering.Masalaning xavfsizlik tomoni ham bor. Iqtisodiyotning qon tomirlari – bu transport-logistika yo‘llari hisoblanadi. Misol uchun, nimadir bo‘lib Qoraqalpog‘istondan Andijongacha muqobili yo‘q bo‘lgan temiryo‘l va avtomagistral tizim ishdan chiqsa, nima bo‘ladi? Ukraina-Rossiya to‘qnashuvi va mintaqa atrofidagi geosiyosiy turbulentlik davrida, bu savol u qadar o‘rinsiz emas. Umuman, kelajakka eng yaxshi tayyorgarlik – har qanday muammolarga nazariy va amaliy tayyor turish hisoblanadi.O‘zbekiston o‘zining iqtisodiy rivoji, qolaversa, xavfsizligi uchun ham, o‘zining ichida muqobil va katta o‘tkazuvchanligi bor transport-logistika tizimini yaratishi kerak. Jumladan, temiryo‘l tizimidagi tabiiy monopoliyani o‘zgartirish vaqti kelgan.Kamoliddin Rabbimov,\r\nsiyosatshunos",
            "category": "Nuqtayi nazar ",
            "image_url": [
                "https://storage.kun.uz/source/9/SNQHCbyxcf9EYKR19UO6DXLXByxDnL09.jpg"
            ],
            "type": "gazeta"
        },
        {
            "title": "Yoshlar migratsiyasi: ham og‘riq, ham imkoniyat",
            "url": "https://kun.uz/news/2023/10/03/yoshlar-migratsiyasi-ham-ogriq-ham-imkoniyat",
            "published_at": "",
            "content": "Mashalloh. Bu xabarni o‘qib juda ham xursand bo‘ldim.Rahmatillaning “keysi” meni ko‘p o‘ylantiradi, ba’zida xafa qiladi, ba’zida xursand qiladi. Negaligini tushuntiraman.Rahmatilla – Jahon iqtisodiyoti va diplomatiya universiteti bitiruvchisi. Kanadaga ketishidan oldin O‘zbekistondagi yetakchi saytlardan birida, el tanigan jurnalist sifatida ishlardi. Albatta, oyligi osmon-u falakdek emas, lekin Toshkent sharoiti uchun yomon emasdi. To‘g‘ri, bu oylik bilan ijarada yashayotgan uyini shaxsiy uyga, piyoda yurishni shaxsiy mashinada yurishga almashtirish juda qiyin, buni tushunaman. Lekin baribir ham oliy ma’lumotli, yaxshi universitet bitiruvchisi, yaxshi kasb egasi hamma narsasini tashlab, Kanadaga tavakkal qilib ketdi. Va dastlabki yillarda nisbatan og‘ir ishlarda (“qora mehnat” deyishni yomon ko‘raman) tirikchilik qilishiga to‘g‘ri keldi.Ishxonadagi yosh jurnalistlarning ko‘pchiligi Rahmatillaga havas qiladi: “U uddaladi, keta oldi, mana ishlayapti, mana natijalarga erishyapti, men-chi?” degan fikrdalar, nazarimda. Aynan shu narsa: oliy ma’lumotli, jamiyat uchun foydali ishda ishlayotgan yoshlarning kelajagini vatanida ko‘ra olmayotgani, chetga ketish haqida o‘ylashga majbur bo‘layotgani – masalaning meni xafa qiladigan tomoni.Boshqa tomondan esa, O‘zbekiston o‘zining bilimli yoshlarining hammasini ham ular istayotgan darajadagi maosh, yetarli hayot sifati bilan ta’minlashi hozirda imkonsiz ekan, ularning bir qismi harakatini qilib, chetga ketib, to‘g‘ri ish qilishyapti, deb o‘ylayman. Allohning yeri keng... Masalan, bu holatda Rahmatillaning rizqi Kanadada ekan, mana, sekin-sekin birini ikki qilyapti. Xorijda ko‘p vaqt yashagan inson sifatida bilaman, xorijda yashash oson emas, lekin vaqt o‘tgan sari odam o‘zi yashayotgan joyiga mehr qo‘yadi, o‘rganadi, ko‘nikadi.Aytmoqchimanki, har bir inson yaxshi yashashga haqli. Shuning uchun issiq o‘rnini qoldirib, farovonroq hayot qurish uchun vatandan tashqariga yo‘l olganlarni faqat olqishlayman. Barakalla, Rahmatilla!***Bu postni aslida ijtimoiy tarmoqdagi shaxsiy sahifamga joylash uchun yozgandim, hozir esa saytning “Nuqtayi nazar” rukniga joylash fikri kelganidan keyin, biroz qo‘shimcha qilishni lozim deb hisoblayman. O‘z tajribamdan kelib chiqib ayta olamanki, har qanday holatda chet elga ishlashga yo o‘qishga ketishdan oldin puxta tayyorgarlik ko‘rish lozim. Ayniqsa, xorijiy tilni ertaroq o‘rganish va farzandlarga ham o‘rgatish ko‘proq imkoniyatlar eshigini ochadi.Qolaversa, “bu O‘zbekistondan yaxshiroq-ku, menga bo‘laveradi” deb chetdagi har qanday ishga ham rozi bo‘lavermaslik kerak. Ayniqsa, hujjatsiz ishlarga. Qonuniy yo‘l bilan, rasmiy ravishda ketish va rasmiy tarzda ishlash – eng to‘g‘risi. Bu farzandlaringizga yaxshi ta’lim berish, sifatli sog‘liqni saqlash tizimidan foydalanishga imkon beradi.Darvoqe, bu postdan Kanadani maqtash niyatim yo‘q. Kanada bir misol xolos. U yerda o‘zim ham bo‘lganman, hududlari keng, tabiati chiroyli joylar, lekin biroz sovuq: yilning katta qismi qishdan iborat. Aytmoqchimanki, Kanada yoki AQSh – hamma uchun ham yashash uchun borishga eng zo‘r variantlar bo‘lmasligi mumkin. Shaxsan men uchun O‘zbekistondan, yaqinlardan masofa jihatdan o‘ta uzoqlashib ketmaslik – muhim omil. Bu jihatdan, bizga geografik yaqin va yashash uchun qulay boshqa mamlakatlar ham bor (G‘arbda ham, Sharqda ham).Qolaversa, vaqtincha yoki uzoqroq muddatga yashash uchun mamlakat tanlayotganda uning tabiati, ekologiyasi, iqlimi, kundalik hayot uchun shart-sharoiti kabilar birinchi o‘ringa chiqadi, chunki topish-tutish masalasi rivojlangan davlatlarda deyarli o‘xshash, xarajatlar hamma joyda ham daromadlarga mutanosib bo‘ladi.Umid Shermuhamedov",
            "category": "Nuqtayi nazar ",
            "image_url": [],
            "type": "gazeta"
        },
        {
            "title": "Energetika. Eng muhimi – islohotning qanday qilinishi",
            "url": "https://kun.uz/news/2023/10/02/energetika-eng-muhimi-islohotning-qanday-qilinishi",
            "published_at": "",
            "content": "O‘zbekistonning keyingi rivojlanishi, aholining hayoti, turmush tarzi sifati oshishi uchun energetika islohoti juda kerak. Bu narsa qanchalik tez qilinsa, shunchalik yaxshi. Biz sobiq ittifoq paytidagi narxlarni belgilash tizimida qolib ketdik, afsuski, buning asoratlari qimmat va og‘riqli bo‘ldi.Biz bilmaydigan narsa: energetikadagi muammolar sabab qancha ko‘p bizneslar yaratilmay qoldi, qancha ko‘p tadbirkorlik sub’yektlari o‘smay qoldi. 32 yildan beri shu islohot qilinmagan va u agar qilinganida qanchalik boyroq bo‘lardik, qanchalik tez o‘sgan bo‘lardik degan savol iqtisodchi sifatida meni qiynaydi.***Islohot qilish kerakmi, kerak, tez qilish kerakmi, kerak, lekin qanday qilish masalasi ham muhim.Hozir men Energetika vazirligining strategiyasidan xabardor emasman. Bu sanada mana bunday tarif qilamiz, bu sanada bozorga o‘tiladi degan yo‘l chizib berilsa, maqsadga muvofiq bo‘ladi. Chunki har bir narx oshirilishi – olqishlanib kutib olinadigan narsa emas. Agar hozir narxni chala oshirib, bozor tamoyiliga o‘tmasdan islohot qila olishmasa, 4 yildan keyin eski hammom, eski tosga qaytamiz. Yana bir marta narxni oshirishga to‘g‘ri keladi, narx mana buncha edi, endi mana buncha bo‘ldi, deb.***Agar hozir davlat monopoliyasi xususiy monopoliyaga aylantirib qo‘yilsa, bu yaxshilikka olib kelmaydi. Chunki iste’molchilarga yetkazib berish qismi baribir davlatda qoladi. Shuning uchun bu masala zargarona diqqat bilan qilinishi kerak. Bu borada antimonopol organ fikrlashi kerak, qanday qilib raqobatni yo‘lga qo‘yamiz deb o‘ylashi kerak.Xususiylashtirilsa, narx tushadi degan gap yo‘q. Davlat bilan energetika korxonalari inflatsiya+X% qilib kelishsa, o‘shanda energetika korxonalari ham xarajatlarimni kamaytirsam, topgan pulim o‘zimga qoladi, deb o‘ylay boshlaydi. Bu yerda bitta yechim emas, hamma yechimni birga qilib ko‘rish kerak.Behzod Hoshimov,\r\niqtisodchiYuqoridagi fikrlar Behzod Hoshimovning Kun.uz'ga bergan intervyusidan, “Nuqtayi nazar” rukni uchun ajratib olindi.",
            "category": "Nuqtayi nazar ",
            "image_url": [
                "https://storage.kun.uz/source/9/FKIu5jK_A_opy0PIppfPkt1t9sQ7EwuN.jpg"
            ],
            "type": "gazeta"
        },
        {
            "title": "Qo‘shtepa kanali – siyosiy loyiha",
            "url": "https://kun.uz/news/2023/09/29/qoshtepa-kanali-bu-siyosiy-loyiha",
            "published_at": "",
            "content": "Afg‘onistonga o‘zim borganimda ham ularning o‘zbek xalqiga, prezidentimizga alohida hurmatini ko‘rdim. Bizga shunga yarasha muomala qilishdi. Biz bilan muloqotga tayyor ekanliklarini bildirishdi.Ularning qishloq xo‘jaligi vaziri aytdiki, kanalning qurilgan qismida suv olish imkoniyati bo‘lsa ham, yuqori hukumat bunga ruxsat bermayapti. Chunki qo‘shni davlatlar bilan kelishuv bo‘lishi kerak deyishyapti. O‘zi Amudaryodan oldin ham Afg‘oniston Panj daryosidan 2,5 mlrd kubga yaqin suv olyapti. Agar Qo‘shtepa kanalidan ham 2 mlrd kub suv olinsa, bizga unchalik ta’sir qilmaydi. Lekin muloqotlar yaxshi bo‘lmasa, 4 mlrd kub suv olishadi. Suv yaxshi bo‘lgan yillari 10 mlrd kubgacha suv olish imkoni bor, ya’ni suv ko‘p bo‘lganda 15-20 mlrd kub suv oqib o‘tadi daryoning shu qismidan. Suv kam yillarda Afg‘oniston suv olmasa ham, suvsiz qolib ketgan paytlarimiz bo‘lgan. Deylik, 2001, 2008, 2011, 2018 yillar shunday suv tanqisligi bo‘ldi. Tsikl bo‘lyapti 3, 7 yillik.Hali detalli muloqotlar bo‘lgani yo‘q. Lekin 6 xil loyiha variantini o‘rganib chiqdik. Qayerda qanday suv olishi, qayerlarda nasos qo‘yishi, suv omborli varianti, loyqalar to‘lib qolish masalalari ham inobatga olingan. Savollar, variantlar juda ko‘p. Suv tanqis bo‘lgan yillarda 4 mlrd kub suv olishsa, bizga og‘ir bo‘lib qoladi.Fikrimcha, bu joyda boshqa kuchlar ham bor. Nomlarni aytmaylik, lekin katta iqtisodiy qudratga ega bo‘lgan davlatlar bu masalaga aralashib, mablag‘ berishini aytyapti. Bizning tomon yo‘q, undan qilmanglar, desa, qanaqadir shartlar qo‘yishlari mumkin... Bunday davlatlar kanal loyihasida ham, qurilishida ham qatnashyapti. Siyosiy kelishmovchilik bo‘lmasligi uchun nomlarini keltirmaymiz. Umuman, Afg‘oniston yolg‘iz emas bu masalada.Hali boshqa siyosiy masalalar bor. Kanal himoyasi, oziq-ovqat masalasi. Faqat kanal emas, siyosiy loyiha desa ham bo‘ladi buni.Shavkat Hamroyev,\r\nO‘zbekiston suv xo‘jaligi vaziriYuqoridagi fikrlar Shavkat Hamroyevning Kun.uz'ga bergan intervyusidan, “Nuqtayi nazar” rukni uchun ajratib olindi.",
            "category": "Nuqtayi nazar ",
            "image_url": [
                "https://storage.kun.uz/source/9/QH252stwxJwE5c7GLvVBUd943QlAA1w_.jpg"
            ],
            "type": "gazeta"
        },
        {
            "title": "AQSh – O‘zbekiston tashqi siyosatidagi to‘rt vektordan biri",
            "url": "https://kun.uz/news/2023/09/23/aqsh-ozbekiston-tashqi-siyosatidagi-tort-vektordan-biri",
            "published_at": "",
            "content": "O‘zbekiston tashqi siyosatida AQSh 4 ta katta geosiyosiy vektorlardan biri hisoblanadi, bular: Xitoy, Rossiya, global janub va AQSh.Markaziy Osiyo makrohudud bo‘lib, 2016 yildan buyon alohida sub’yekt bo‘lishga harakat qilib kelyapti. Markaziy Osiyo markazidagi davlat esa O‘zbekiston. O‘zbekistonning AQSh bilan munosabatlari yuqorida aytilgan qolgan 3 ta vektor bilan toroziga solinadi, ya’ni AQSh bilan munosabatlar ijobiy neytral pozitsiyada deyish mumkin. AQSh hozir biz uchun opponent bo‘lgan davlat emas. Andijon voqealaridan to 2010 yilga qadar Vashington Toshkent uchun opponent edi, bu davrda munosabatlar sovuq bo‘ldi. 90-yillar o‘rtalaridan 2004 yilgacha esa O‘zbekiston tashqi siyosatida rasmiy Vashingtonga yo‘nalish olgan edi, ammo bu ichki siyosatda o‘z aksini topmadi, ya’ni inson huquqlari, demokratiyada ko‘rinmadi. O‘sha davrda O‘zbekiston qattiq avtoritar davlat bo‘lishi bilan birgalikda, AQShga yo‘nalish olgan edi.2016 yilda O‘zbekiston tashqi siyosati o‘zgardi. Ungacha O‘zbekiston dixotomiya (bir tomon bilan yaqinlashish va boshqa tomonlar bilan uzoqlashish) konsepsiyasida tashqi siyosat olib borardi, ya’ni oq va qora. Biror bir qudratli davlatga yo‘nalish olardi va o‘sha davlat opponentlari O‘zbekistonga ham opponent bo‘lardi. Bugungi kunda unday emas. O‘zbekiston muvozanat saqlashga harakat qilyapti. Rossiya, Xitoy, Turkiya, Afg‘oniston, Pokiston, Hindiston kabi davlatlar bilan ijobiy munosabatda bo‘lib kelyapti. Ular o‘rtasidagi ziddiyatlar O‘zbekistonga taalluqli emas, degan pozitsiya bor.Vashington bilan munosabatlar qolgan vektorlar bilan munosabatlarni muvozanatda saqlash uchun judayam muhim. O‘zbekistonda hokimiyat almashganiga 7 yil bo‘ldi va geosiyosiy maydonda o‘zi uchun bitta vektorni tanlagani yo‘q. Karimov davrida har tomonga yuzlanib chiqdi va 2005 yildan keyin umuman yopildi, bugun bunday emas. Vashington bilan munosabatlar shuning uchun muhimki, O‘zbekiston Sharq va Shimol tomondan geosiyosiy, geoiqtisodiy “yutilish”ni istamaydi. AQSh bilan munosabatlar orqali O‘zbekiston tashqi siyosatini taqsimlab, muvozanatni ushlab turishni istaydi.Kamoliddin Rabbimov,\r\nsiyosatshunosYuqoridagi fikrlar Kamoliddin Rabbimovning Kun.uz'ga bergan intervyusidan olindi.",
            "category": "Nuqtayi nazar ",
            "image_url": [
                "https://storage.kun.uz/source/9/SiAvEhTpXgiH59Ypz2AmXjfkyZuRHbGA.jpg"
            ],
            "type": "gazeta"
        }
    ]
}